<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Song Yingxing - Tiangong Kaiwu</title>
    <link rel="stylesheet" href="../../css/otherTexts/othertexts.css">
</head>
<body>
    <h2>Fu: Song Yingxing Tiangong Kaiwu</h2>
    <h2>附宋應星天工開物</h2>
    <h2>Further material: [From] Song Yingxing’s Tiangong kaiwu, In DNKCTL, juan shang, 25a-27a</h2>

    <p>Note: Interpunctuation and paragraphs are my addition.</p>

    <p>凡銀中國所產，合江、浙等八省，不敵雲南之半。故<mark id="kaikuang">開鑛</mark><mark id="jianyin">煎銀</mark>，唯滇中可永行也。雲南銀鑛，楚雄、永昌、大理爲最盛，曲靖、姚安次之，鎮沅又次之。</p>

    <p>凡石山硐中有<mark id="kuangsha">鑛砂</mark>，其上現磊然小石，微帶褐色者，分丫成徑路，採者<mark id="xue">穴土十丈，或二十丈，工程不可日月計，<mark id="xun">尋</mark>見<mark id="miao">銀苗。</mark>然後得<mark id="jiao">礁砂</mark>所在。</p>

    <p>凡礁砂藏深土，枝分派別，各人隨苗分徑，横按而尋之，上搘横板架頂，以防崩壓，採工篝燈，逐徑施钁，得鑛方止。</p>

    <p>凡銀苗或有黃色碎石，或土隙石縫有亂絲形，<b>（按今稱馬尾絲）</b>此卽去鑛不遠矣。</p>

    <p>凡成銀者曰礁，至碎者曰<mark id="sha">砂</mark>，其面分丫若技形者曰<mark id="kuang">鑛</mark>，其外包環石塊曰<mark id="liangkuang">鎌鑛石</mark>，<b>（卽今之硤）</b>大者如斗，小者如拳，爲棄置無用物，其<mark id="miao">礁砂形如煤灰<b>（卽今<mark id="huoyaosu">火藥酥</mark>爲銀鑛高者）</b>底襯石 <b>（今稱<mark id="miao">棚座此卽座也</mark>）</b>而不甚黑，其高下有數。等商民<mark id="xue">鑿穴</mark>得砂，先呈官府<mark id="yanban">驗辦</mark>，然後定稅。出土以斗量，付與冶工，高者六七兩一斗，中者三四兩，最下一二兩。其<mark id="jiao">礁砂</mark>放光甚者(今之<mark id="mingkuang">明鑛</mark>是)精華洩漏得銀偏少.
    </p>

    <p>凡礁砂<mark id="rulu">入鑪</mark>，先行<mark id="jianjing">揀淨</mark><mark id="taoxi">淘洗</mark>。其鑪土築，巨墩高五尺許，底鋪瓷屑炭灰，每鑪受礁砂二石，用栗木炭二百斤，週遭叢架靠鑪砌甎墙一堵，高闊皆丈餘，<mark id="fengxiang">風箱</mark>置墙背，合兩三人力，帶拽透管通風，用墙以抵炎熱，<mark id="gubei">鼓鞴</mark>之人方充安身。炭盡之時以長鐵乂添入。</p>

    <p>風火力則礁砂鎔化成團，此時銀隱鉛中，計礁砂二石鎔出團約重百斤，冷定取出，另入分金鑪，一名<mark id="hama">蝦蟆鑪</mark>，內用松木炭匝圍，透一門以辨火色，其鑪或施<mark id="fengxiang">風箱</mark>，或使<mark id="jiaosha">交箑</mark>，火熱功到鉛沉下爲底子，其底已成陀僧様，別入鑪煉，又成扁擔鉛，頻以柳枝，從門隙入內，然照<mark id="qianqi">鉛氣</mark>淨盡，則世寶凝然成象矣。<b>（前煉法今更精）</b>𥳑</p>

    <p>此初出銀，亦名生銀，傾錠無絲紋，卽再經一火，當中只現一點圓星。滇人名曰<mark id="chajing">茶經</mark>。逮後入銅少許，重以鉛力鎔化，然後入槽成絲，絲必傾槽而現，以四圍匡住寶氣，不横溢走散。</p>

    <p>其楚雄所出又異，彼<mark id="dong">硐</mark>砂<mark id="qianqi">鉛氣</mark>甚少，向諸郡購鉛佐煉<b>（今所稱<mark id="gankuang">乾鑛</mark>）</b>每<mark id="jiao">礁</mark>百斤，先坐鉛二百斤於鑪內，<b>（卽今<mark id="zhaozi">罩</mark>法）</b>然後扇煉成團，其再入<mark id="hama">蝦蟆鑪</mark>沉鉛結銀，則同法也。</p>

    <p>此世寶所生更無別出，方書本草無端妄想妄注，可厭之正。大抵坤元之氣，出金之所，三百里無銀，出銀之所三百里無金，造物之情，亦大可見。其賤役帚刷泥塵入水漂淘而煎者，名曰淘釐錙。<b>（今日<mark id="taohuang">淘塃洗臊</mark>）</b>一日功勞，輕者可獲三分，重者倍之，俱日用翦斧委餘，或鞵底黏帶布，於衢市或院宇，帚屑棄於河沿，非淺浮土面，能生此物也。凡銀惟紅銅典鉛兩物可雜入成僞，然當其合瑣碎而成鈑錠，去疵僞而造精純，高鑪火中坩堝足煉，撒硝少許，而銅鋁盡，滯鍋底名曰銀銹，其灰池中敲落，上名曰鑪底，將銹與底同入分金鑪，內填火，土甑之中其鉛先化，就低溢流而銅與黏，帶餘銀用，鐵條逼就分撥，井然不紊，人工天工亦見一班云。</p>
<a href="../othertexts.html">Zurück zu OtherTexts.html</a>
</body>
</html>
