<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Changshu sishou</title>
    <link rel="stylesheet" href="mainteststyle.css">
</head>
<body>
  <h2>Wu Zhenyu 吳振棫: „Changshu sishou“ 厰述四首 (Four poems telling of the mines)</h2>
<h3>In Wu Zhenyu 吳振棫, Huayiguan shicao 花宜館詩鈔 (Poetry by Wu Zhenyu), juan 3, 12ab. Orig. 1665. Reprint in XXSKQS, vol. 1521. </h3>
<p> Also in</p>
<h3>Zhang Yingchang 張應昌, ed. Qingshi duo 清詩鐸, juan 25, 10b-12a. Orig. 1869. Reprint in XXSKQS. </h3>

<p> In Wu Zhenyu’s (1792 – 1870) chronologically arranged poetry collection, “Changshu” appears between poems on the Dali region. This dates the work in his tenure as Dali prefect, to which he was appointed in 1822. He probably departed from this position in 1824.</p>

1)
<p>華楹具百戲,雕俎羅八珍,指使諸僮奴,佩服麗且珍。</p>
<p>問官所職掌,實惟銅與銀,朝上一𥿄書,暮領十萬緡。</p>
<p>會稽足課額,可以娛嘉賓,勿謂官豪華,視昔官已貧。</p>
<p>頗聞有某某,憑陵居要津,巨僚日相狎,小吏不敢瞋。</p>
<p>積金北斗高,歌舞難具陳,歌舞豈不歡,事勢如轉輪。</p>
<p>朝廷固寬大,國法亦以伸,事過三十年,殘魄含酸辛。</p>
<p>官今當黽免,富貴天所命,鴆卮與漏脯,智者終逡巡。</p>

2）
<p>不見銅山下,古有饑死人。滇厰四十八,寶路區瘠肥。</p>
<p>媼神豈愛寶,<mark id=”miaomai”>苗脈</mark>有盛衰。攻采矧云久,造物亦告疲。</p>
<p><mark id=”ningtai”>甯台</mark>與<mark id=”tangdan”>湯丹</mark> (銅厰之最大者),今亦異曩時。比資<mark id=”wupo”>烏坡</mark>銅,鎚鑿逮窮夷。(滇銅不足,以蜀之烏坡厰銅濟之,厰在夷地)</p>
<p>小厰益衰竭,徵課檄如馳。何從獲<mark id=”yingxia”>硬硤</mark> (洞謂之<mark id=”cao”>嶆</mark>,嶆石堅爲<mark id=”xia”>硤</mark>,硬硬則久可獲大礦),間或得<mark id=”caopi”>草皮</mark>。(浮淺而少者曰草皮礦)</p>
<p><mark id=”jiwo”>鷄窩</mark>不滿萬(此諺語鷄窩礦也,銅之少者)，<mark id=”exiao”>餓鞘</mark>亦奚爲。(餓鞘有苗無礦)
長茭入龍窟, <mark id=”shuixie”>水洩</mark>費不貲。(洞有積水百計涸之,謂之<mark id=”lalong”>拉龍</mark>,費曰水洩)。
年年告缺額,呵譴安敢辭。</p>
<p>我聞古銅官,坊冶各有司。方今吏事繁,難理如亂絲。</p>
<p>況復畀厰政,最殿較銖錙。旣耕復使織,蹙蹙安所施。</p>
<p>誰能劑虧盈,法美用意微。上贍九府供,下給家室私。</p>
<p>官私兩不病,治術其庻幾。(湯丹甯台二厰專員管理,餘皆牧令兼其職)受事平其爭, <mark id=”qizhang”>厰長凡有七</mark>。(<mark id=”kezhang2”>客長</mark>主官事、<mark id=”kezhang1”>課長</mark>主納課、<mark id=”lutou”>爐頭</mark>主爐火、<mark id=”guotou”>鍋頭</mark>主供食、<mark id=”xiangtou”>鑲頭</mark>主鑲架、<mark id=”dongzhang”>洞長</mark>主嶆硐、炭長主薪米)</p>
<p><mark id=”chuishou”>錘手</mark>與<mark id=”shading”>砂丁</mark>，是皆長所帥。有犯則抶之，如奉令甲乙。</p>
<p>
3）
<p><mark id=”beihuang”>背荒</mark>何勞勞（開洞負土也）晝夜戒無佚。帕首縛一燈，行若緣縫蝨。</p>
<p>仰攻亦俯入，但懼<mark id=”yin”>引綫</mark>失（銅苗曰引綫）。風穴竅谽谺（入深苦悶鑿，<mark id=”fengdong”>風洞</mark>以疏之），<mark id=”xiang”>廂木</mark>架疏密。（洞慮下陷，支以木，間二尺餘，支木四，曰一廂，洞之遠近以廂計)</p>
<p>龍驚地軸裂，一入不復出。悲哉<mark id=”ganjizi”>乾蟣子</mark>，枯腊黑于漆。（洞陷則死者無筭屍不腐者曰乾蟣子）</p>
<p>更聞<mark id=”chehuuo”>扯火</mark>勤，<mark id=”luzi”>爐</mark><mark id=”zhaozi”>罩</mark>難畢述。（煎礦日扯火，煎<mark id=”ziban”>紫板</mark>用<mark id=”meirenlu”>美人爐</mark>、<mark id=”jiangjunlu”>將軍爐</mark>、<mark id=”xieke”>蟹殼</mark>用<mark id=”shamaolu”>紗帽爐</mark>，<mark id=”yatong”>啞銅</mark>用<mark id=”taijilu”>火風太極爐</mark>，<mark id=”tonggaiyin”>銅夾銀</mark>用<mark id=”tuilu”>推爐</mark>，<mark id=”qianjiayin”>鉛夾銀</mark>用<mark id=”wusonglu”>蜈蚣罩</mark>，<mark id=”heitong”>黑銅</mark>用<mark id=”hamazhao”>蝦蟆罩</mark>，<mark id=”zhaozi”>罩</mark>者爐之別種）金銀發猛氣，浸淫爲癘疾。</p>
<p>去此憂饑寒，一死豈自恤。<mark id=”zhengjian”>爭尖</mark>與<mark id=”duodi”>奪嶆</mark>，刀劍鬭狂獝。（東西異綫開采而同得一礦，則有爭尖奪嶆之事）</p>
<p>一朝鳥獸散，探胠入人室。索之籍無名，山箐費窮詰。</p>
4）
<p>持以問長官，填撫用何術。<mark id=”changzhu”>厰主</mark>半客籍，逐利來窮邊。（出貲開采者日厰主，率皆客籍，其自稱日<mark id=”kemin”>客民</mark>）</p>
<p>入官報試采，自竭私家錢。欣然<mark id=”tang”>大堂</mark>獲，繼以<mark id=”banhuo”>半火</mark>煎 （礦最旺曰大堂晚煎曉成謂之半火）</p>
<p>抽課得羡餘，三倍利自專。百貨日麕集，優倡肆妖姸。</p>
<p>荒荒蠻嶂中，聚若都市闐。泥沙快揮霍，變化出<mark id=”gongqian”>汞鉛</mark>。</p>
<p>卅爐鑄横財，陶猗不足賢。聞者饞涎垂，擾擾蟻集羶。</p>
<p>儼然師故智，謂命豈在天。叩囊出黃金，一擲虛牝填。</p>
<p>所願儻不償，室家徒蕭然。妻孥難存活，伴侶空相憐。</p>
<p>不如扶犂好，猶得守薄田。請看足穀翁，饑飯飽卽眠。</p>
   <a href="OtherTexts.html">Zurück zu OtherTexts</a>
    </body>
</html>