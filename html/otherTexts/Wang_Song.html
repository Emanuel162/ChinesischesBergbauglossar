<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Gejiu Mining Area - Mengzi Gazetteer</title>
    <link rel="stylesheet" href="mainteststyle.css">
</head>
<body>
	<h1>《滇南礦厰圖略》卷上</h1>
    <h2>p. 28-32</h2>
<h1> 附浪穹王崧礦廠採煉篇 On extraction and smelting in the mines and smelters, by Wang Song from Langqiong</H1>
    <p>太史公曰：天天熙熙皆爲利來，天下攘檈，皆爲利往。斯言也，所指甚宏，而於廠尤切。游其地者，謂之廠民，廠之大者，其人以數萬計，小者以數千計。雜流競逐，百物騈羅，意非有他，但爲利耳。無城廓以域之，無版籍以記之，其來也，集於一方，其去也，散之四海。揚子雲曰：“一閧之市，必立之平。”況幾千萬人之所萃乎！要不過開採煎煉二端，因而百物叢生，設制度，定紀綱，寢以成俗。事至煩碎，述之以爲博物之助。</p>
    <p>凡廠皆在山林曠邈之地，距村墟市鎮極遠。廠民穴山而入，曰𥕢、曰硐，卽古之坑。取鑛而出，火煉爲金，卽古之冶。滇之廠，銀、銅爲多，其法最詳。鑛猶玉之璞，珠之蚌也。主之者名曰<mark id=”guanshi”>管事</mark>，出資本。募功力治之人，無尊卑，皆曰<mark id=”xiongdi”>弟兄</mark>，亦曰小伙。計選山而劈鑿之，謂之打𥕢子，亦曰打硐，畧如採煤之法。𥕢硐口不寬廣，必傴僂而入，慮入崩摧，搘拄以木，名曰<mark id=”xiang”>架鑲</mark>。閒二尺餘支木四，曰一箱。硐之遠近，以箱計。弟兄入𥕢硐曰下班，次第輪流，無論晝夜，視路之長短，分班之多寡，以巾束首，曰套頭。掛鐙於其上，鐵爲之柄，直上長尺餘，於末作鉤，名曰亮子。所用油鐵，約居薪米之半。硐中氣候極热，羣裸而入，入深苦悶，掘風洞以疏之，作<mark id=”fengxiang>風箱</mark>以扇之。掘深出泉，穿水竇以洩之。有泉則鑛盛，<mark id=”wuxing”>金水相生</mark>也。水太多，製水車推送而出，謂之<mark id=”lalong”>拉龍</mark>。拉龍之人，身無寸縷，蹲泥淖中，如塗塗附，望之似土偶，而能運動。硐內雖白晝，非鐙火不能明，路直則魚貫而行，謂之<mark id=”pingtui”>平推</mark>。一往一來者，側身相讓。由下而上，謂之鑽天，後人之頂，接前人之踵。由上而下，謂之弔井，後人之踵，接前人之頂。作階級以便陟降，謂之擺夷樓梯。兩人不能並肩，一身之外，盡屬土石，非若秦、晉之窑，可爲宅舍。釋氏所稱地獄，諒不過是。張僧繇變相，未必繪及也。</p>
    <p>鑛有<mark id=”yin”>引線</mark>，亦曰<mark id=”miao”>鑛苖</mark>，亦曰鑛脈。其爲藏否，老於廠者能辨之。直攻、横攻、仰攻、俯攻，各因其勢，依線攻入。一人掘土鑿石，數人負而出之，用錘者曰錘手，用鏨者曰鏨手，負土石曰背塃，統名砂丁。土內有豆大鑛子，曰肥塃，撿出尙可煎煉。硐之深下者曰井硐，開而平者曰城門硐，硐中石圍土砂者曰天生硐。掘硐至深，爲積淋所陷曰浮硐，攻者不得出，常悶死，或數人，多至數十百。寶氣養之而如生，有𦊅立向後入之人索飲食者，碎之則僵仆，名日<mark id=”ganjizi”>乾蟣子</mark>。死於𥕢硐卽委之死所，不取以出。𥕢硐內分路攻採，謂之<mark id=”jian”>尖子</mark>，計其數曰把，有多至數十把者，𥕢硐鑛旺。他人丐其餘地以攻採，謂之斯尖子。斯字之義，殆取於《毛詩》“斧以斯之”，斯者，析也。或有東西異線，其渠各攻一路，迨深入而30
    兩線合一，互爭其鑛，經客長下視，定其左右兩造，遵約釋爭，名曰品尖子。又有抄尖、截底之弊。探知某𥕢硐有鑛，從旁攻入預邀其鑛路，謂之<mark id=”chaojian”>抄尖</mark>。或從底仰攻上，達於鑛路謂之截底。相爭無已，殺傷亦所不顧。
    旣得鑛而煎煉之，名曰做爐火，又曰<mark id=”xiazhao”>下罩子</mark>。</p>
    <p>凡廠之初闢也，不過數十人，裏糧結棚而棲，曰伙房，所重者油米。油以然鐙，米以造飯也。四方之民入廠謀生，名曰<mark id=”zouchang”>走廠</mark>。久之，由寡而漸衆，有成效，迺白於官司，申請大府飭官吏按驗，得實專令一官主之，稱爲<mark id=”changzhu”>廠主</mark>，聽其治、下其訟、税其所採煉者，入於金府。府以一人掌其出納，吏一人掌官文書，胥二人供偦伺之役，游徼其不法者，巡察其漏逸者，舉其貨，罰其人。廠主所居曰官房。以<mark id=”7zhang”>七長</mark>治廠事：一曰<mark id=”kz2”; >客長</mark>，掌賓客之事，二曰<mark id=”kz1”>課長</mark>，掌税課之事，三曰鑪頭，掌鑪火之事，四曰<mark id=”guotou”>鍋頭</mark>，掌役食之事，五曰<mark id=”xiangtou”>鑲頭</mark>，掌架鑲之事，六曰<mark id=”dz”>硐長</mark>，掌𥕢硐之事，七曰<mark id=”tanzhang”>炭長</mark>，掌薪炭之事。</p>
    <p>一廠之𥕢硐，多者，四五十，少者二三十，計其數曰口，其管事又各置司事之人，工頭以督力作監班，以比較背塃之多寡。其刑有笞、有縛，其笞以荆曰條子，其縛以籐曰揎紮，兩拇懸之梁棟，其法嚴，其體肅。</p>
    <p>廠民多忌諱。石謂之<span id=”jia”; style="background-color: #ffcc99">硤</span>，爲石音近於失也。土謂之<mark id=”huang”>塃</mark>，爲土音近於吐。好謂之<mark id=”che”>徹</mark>，爲好音近於耗也。夢謂之混腦子，爲夢屬虛境也。石堅謂之硤，硤硬以火燒，謂之放爆火。鑛一片謂之刷，鑛長伏硤謂之檈，大鑛謂之堂，土石夾雜謂之鬆塃，鬆塃易攻鑿，其鑛不長久，凡攻鑿宜硤硬，硬則久可獲大堂。凡𥕢硐畏馬血，塗之則鑛走，畏印封，封之則引絕。</p>
    <p>凡鑛最善變，積鑛盈室未及煎煉，或化爲石。佩金器者不入𥕢硐，有職位者不入𥕢硐，不鳴金，不然爆，不呵殿。祀西嶽金天大帝，祀鑛脉龍神，謂龍神故僰夷，畏見冠帶吏也。</p>
    <p>廠旣豐盛，搆屋廬以居，處削木板爲瓦，編篾片爲墙。廠之所需自米粟、薪炭、油鹽而外，凡身之所被服、口之所領啖、室宇之所陳設，攻採煎煉之器具、祭祀宴饗之儀品、引重致遠之畜產，1備具商賈負販，百工衆技，不遠數千里，蜂屯蟻聚，以備廠民之用。而優伶、戲劇、奇邪、淫巧，莫不風聞景附，覬覦沾溉。探丸、胠篋之徒，亦伺隙而乘之。</p>
    <p>常有<mark id=”guanshi”>管事</mark>，資本乏絕，用度不支，衆將瓦解。徘徊終日，寢不成寐，念及明日天曉，索負者，支米油鹽柴者，絲沓而至，何以禦之？無可如何，計惟有死而已。輾轉之際，硐中忽於夜半得鑛，司事者排闥入室，吿管事喜出望外，起而究其虛實，詢其形質高低，踰時，更漏旣盡，門外馬喧人鬧，廠主及在廠諸長咸臨門稱賀，俄頃，服食什器，錦繡羅綺、珠璣珍錯，各肆主者，贈遺絡繹，充物階墀，堆累几榻部分未畢。慧僕羅列於庭，駿馬嘶鳴於厩，效慇勤，譽福澤者，延攬不暇。當此之時，其爲榮也，雖華袞有所不及，其爲樂也雖登仙，有所不如。</p>
    <p>凡廠人獲利，謂之發財，發財之道，有由𥕢硐者，有由鑪火者，有由貿易者，有由材藝者，有由工力者，且有由賭博者1。其繁華亞於都會之區，其侈蕩過於簪纓之第。嬴縢履蹻而來，車牛任輦而去。又或始而困瘁，繼而敷腴，久之復困瘁，乃至逋負流離，死於溝壑。是故廠之廢興，靡常甫轂擊。肩摩烟火綿亙數千萬家，倏爲鳥巢獸窟荆榛瓦礫填塞谿谷，然其餘鑛棄材樵夫,牧䜿猶往往拾取之。語曰：勢有必至，理有固然，市朝則滿夕則虛求存故往亡故去其此之謂與。</p>
    <a href="../othertexts.html">Zurück zu OtherTexts</a>
    </body>
    </html>

    


