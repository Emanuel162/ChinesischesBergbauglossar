<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tan Cui</title>
    <link rel="stylesheet" href="../../css/otherTexts/othertexts.css">
</head>
<body>
<h2>Sections on metal mines in the Chapter “Zhi jinshi” 志金石 (Minerals) in Tan Cui’s 檀萃 Dianhai yuhengzhi 滇海虞衡志</h2>
<p>Tan Cui 檀萃 (1725-1801) lived in Yunnan from 1778 to about 1800. He served as magistrate of Luquan, the county adjacent to the main copper mining region in Dongchuan prefecture in the mid from 1778 to 1780s. After being dismissed in disgrace, he lived as a private scholar in Kunming. He presumably composed Dianhai yuhengzhi 滇海虞衡志 during this period. The work is a private gazetteer. Shi Fan 師範 copyedited and published the work in 1799.
<p>The chapter “Zhi jinshi” 志金石 (Minerals), which fills juan 2, contains a relatively detailed section on copper extraction, a paragraph on silver, and a summary on zinc, iron and tin.
<p>Note: Interpunctuation and paragraphs are my addition.</p>
<p>copper, juan 2, 1a</p>
<p>銅出於滇，凡四十八廠，最著者，東則湯丹、落雪，西則蘆塘、寧台，廢舊開新，繁猥難數，特著攻採者之名目焉。</p>
<h3><p>Excerpt from Nongbu suolu 農部鎖錄, a gazetteer in 14 juan of Luquan that Tan Cui presumably compiled during his tenure in the county. (Most of this work was lost during the mid-19th century civil wars.) Pp. 1a-2b.</p></h3>
<p>《農部鎖錄》云：廠民多忌諱。石謂之<mark id="xia">硤</mark>，土謂之<mark id="huang">荒</mark>，好謂之<mark id="che">徹</mark>，佩金器者不入𥕢，有職位者不入𥕢，不鳴金，不然爆，不呵殿。祀<mark id="xiyue">西嶽金天</mark>，祀<mark id="longshen">礦脉龍神</mark>，謂龍神故僰夷，畏見冠帶吏也。硐謂之<mark id="cao">𥕢</mark>，𥕢石堅謂之<mark id="xiaying">硤硬</mark>，以火燒硤，謂之<mark id="fangpaohuo">放爆火</mark>，礦一片謂之<mark id="shua">刷</mark>，礦長伏硤謂之<mark id="xuan">擐</mark>，大礦謂之<mark id="tang">堂</mark>。硐防土崩，架木搘撑，謂之<mark id="xiang">鑲</mark>。入硐尺寸若干，謂之<mark id="pai">排</mark>。</p>
<p>煎礦爲<mark id="chehuo">扯火</mark>，<mark id="peishi">配石</mark>爲<mark id="dizi">底子</mark>，多配謂之<mark id="xi">稀</mark>，少配謂之<mark id="chou">稠</mark>，木柴燒礦謂之<mark id="duan">鍜</mark>，有經一、二、三鍜，然後<mark id="rulu">入爐</mark>者，謂之<mark id="duanyao">鍜窯</mark>，毋待於鍜者，謂之<mark id="yihuochengtong">一火成銅</mark>。滿一晝夜，謂之<mark id="baohuo">飽火</mark>。晚煎曉成謂之<mark id="banhuo">半火</mark>。銅面謂之<mark id="you">油</mark>，銅渣謂之<mark id="sao">埽</mark>，一圓謂之<mark id="bing">鉼</mark>，鉼謂之<mark id="ziban">紫版</mark>，再煎謂之<mark id="xieke">蟹壳</mark>，煎不成銅謂之<mark id="heshangtou">和尚頭</mark>，收拾<mark id="zhaxin">渣滓</mark>謂之<mark id="taohuang">淘荒</mark>、<mark id="xisao">洗埽</mark>。</p>
<p>凡礦<mark id="xila">錫鑞</mark>爲上，<mark id="molü">墨綠</mark>次之，<mark id="huangjinbo">黃金箔</mark>又次之。凡鍊白火者，荒也。青火者，硤也。綠火、黃火各如其礦之色，惟紅火爲上，乃<mark id="tongzhiguang">銅之光</mark>。火烈礦鎔，其埽先出流，注如金膏，以水沃之成團，曳而棄之，埽盡而紅光發，則銅有焉。</p>
<p>乃坼爐封，融液如餳，以瀋澆之成鉼，<mark id="jia">鋏</mark>而出之，沉於水，次第而沃之，而鋏之，而沉之，盡罏或得十圓、或十餘圓，自面起者，徑尺餘，以次第遞差而小，入底徑數寸，蓋有數存不可强也。</p>
<p>無俟煉者爲<mark id="zilaitong">自來銅</mark>，銅錮於山爲<mark id="tianshengtong">天生銅</mark>，天生銅爲銅母，不能採。凡礦之爲物善變，忽有忽無爲<mark id="tiao">跳礦</mark>，小積爲窩爲<mark id="jiwo">雞窠礦</mark>，入不深者，爲<mark id="caopi">草皮礦</mark>，臨水外行者爲<mark id="benjiang">逩江礦</mark>，內行爲<mark id="jinshan">進山</mark>礦，進山最佳可望<mark id="tang">堂礦</mark>。</p>
<p>礦脉微露謂之<mark id="miao">苗</mark>。細苗如線謂之<mark id="yin">引</mark>。土石夾雜謂之<mark id="xonghuang">鬆荒</mark>。鬆荒易攻鑿，其礦不長久。凡攻鑿喜硤硬，硬則久，可獲大<mark id="tang">堂</mark>。凡𥕢畏馬血，塗之則礦走。凡𥕢畏印封，封則引苗絶。</p>
<p>凡礦最變，採礦盈山，未及煎煉，或化爲石。僰人居土房，旁有墼墻，其色忽青碧堛而歛之，銅液飛注，此神化之極也。凡
廠之道厥有<mark id="changzhu">廠主</mark>，聽其治平其爭，歛金而入於金府，府一人掌銅之出入，史一人掌官書以治，凡胥二人，掌偦伺之事，游徼其不法者，巡其漏逸者，舉其貨罰其人。以<mark id="qizhang">七長</mark>治廠事：一曰<mark id="kezhang2">客長</mark>，掌賓客之事，二曰<mark id="kezhang1">課長</mark>，掌稅課之事，三曰<mark id="lutou">爐頭</mark>，掌爐火之事，四曰<mark id="guotou">鍋頭</mark>，掌役食之事，五曰<mark id="xiangtou">鑲頭</mark>，掌鑲架之事，六曰<mark id="dongzhang">硐長</mark>，掌𥕢硐之事，七曰<mark id="tanzhang">炭長</mark>掌薪炭之事。</p>
<p>廠徒無數，其渠曰<mark id="chuishou">錘手</mark>，其椎曰<mark id="jianzi">尖子</mark>，負土石曰<mark id="beihuang">背荒</mark>，其名曰<mark id="shading">砂丁</mark>，皆聽治於<mark id="guotou">鍋頭</mark>，其笞以荆曰<mark id="tiaozi">條子</mark>，其縛以藤曰<mark id="xuan2">揎</mark>，其法嚴其體肅，其入𥕢也曰<mark id="xiaban">下班</mark>，晝夜分爲二班，其燈曰<mark id="liangzi">亮子</mark>，直<mark id="gong">攻</mark>、橫攻、俯攻、仰攻，皆因其勢。以巾束首，掛燈于其上，裸而入。入深苦悶，鑿風硐以疏之，鑿深出泉穿水，<mark id="xieshui">洩</mark>以泄之，有泉則礦盛，金水相生也。凡量礦以<mark id="tong2">桶</mark>，凡礦一石得銅八十斤爲上，六十斤次之，四十斤又次之，三十斤又次之，不及十斤爲下。凡銅，紫版爲上，鎔<mark id="ziban">紫版</mark>百斤，得<mark id="xieke">蟹壳</mark>八十斤，則淨銅矣。以充京運，次則以運省倉，以供東川鑄局。</p>
<h3>Excerpt from Zhang’s Scattered Notes 張君《雜記》, an otherwise unknown Biji collection, presumably dating around the mid-18th century. P. 2b-3b.</h3> 
<p>張君《雜記》云：裹糧搭蓆棲其上，曰<mark id="huofang">火房</mark>，招集工力曰<mark id="huoji">小伙計</mark>，或稱<mark id="xiongdi">弟兄</mark>。司飲食者爲<mark id="guotou">鍋頭</mark>，架鑲木者爲<mark id="xiangtou">廂頭</mark>，開礦曰<mark id="dacao">打𥕢子</mark>，硔有<mark id="yinxian">引線</mark>，老於廠者皆識之，依線打入，一人掘土，數人出之，曰<mark id="beihuang">背荒</mark>。</p>
<p>土內有豆大硔子曰<mark id=""feihuang>肥荒</mark>，檢之尚可煉，以易油米。硐之深下者曰<mark id="jing">井</mark>，洞開之平者曰<mark id="chengmendong">城門洞</mark>，洞中石圍土砂者曰<mark id="tianshengdong">天生洞</mark>。洞口不甚寬廣，人皆傴僂入，內慮陷支以木，間二尺餘，支木四，曰一<mark id="xiang">廂</mark>。洞之遠近，以廂計。上有石則無慮，廂亦不設。洞内五步一火，十步一燈，所費油鐵，約居薪米之半。</p>
<p>而編查防奸，按制得宜，則有司之責綦重矣。硔之最佳者曰<mark id="lvxila">綠錫蠟</mark>，煉千斤則銅居其五六，次曰<mark id="baixila">白锡蠟</mark>，<mark id="lantouxila">爛頭錫蠟</mark>再次曰<mark id="zhuhongxila">硃硔錫蠟</mark>，銅居其三四，下者曰<mark id="niubanjin">牛版筋</mark>，僅可敷炭價。若夾石硔，稠硔哈硔，則每千斤不過得銅四五十斤，得不償失。遇者有憂色。咸品搭於佳硔內以煉。</p>
<p>煉礦曰<mark id="chehuo">扯銅</mark>，其法礦千斤，用炭七八百斤不等，爐如夾墻，底作圓窠鋪以炭末，始加礦，炭置硔上，竅其後置<mark id=""fengxiang>風箱</mark>，前下開孔如半月，封以泥，稍上復開一孔，火盛硔鎔，則𥑤自此出，而銅沉於底。<mark id="you">𥑤</mark>竭流，則硐 成，之候矣鈎去半月封泥，先掣餘炭，既淨，用米飲潑之，設投以水，則爆炸，而銅不完好，少間銅面凝結，鉗出如<mark id="xieke">蟹壳</mark>，次第潑取，每爐得銅可六七鉼，呼之曰<mark id="yuan">元</mark>。</p>
<p>至土洞深開爲積霖所陷，曰<mark id="fudong">浮洞</mark>，鑿者不得出，常悶死，或數人，多至數百，且數十爲寶氣所養，面如生，有突立向人索飲食者，啐之即僵仆，名曰<mark id=""ganjizi>乾蟣子</mark>。</p>
<p>每廠衆推老成一人爲<mark id="kezhang2">客長</mark>，立規最嚴，犯者受其責，辱不敢怨。常有東西異線打入，共得一硔者，必爭，經客長下視，定其左右，兩比遵約釋競，名曰<mark id="zhengjian">爭尖子</mark>，<mark id="pinjian">品尖子</mark>，合錄與記，而互明之大略已具矣。按：滇南大政，惟銅、鹽關係最重，故志之特詳。</p>
<h3>Section on silver, pp. 4a-b.</h3>
<p>銀亦上幣，軍國之巨政也。中國銀幣，盡出於滇，次則嶺粵。花銀來自子舶，他無出也。昔滇銀盛時，内則昭通之樂馬、外則永昌之募龍，歲出銀不貲。故南中富足，且利及天下。大吏不達，時政禁銀廠，以事銅廠，自是銀耗銅充，每銀二十四銖，至準銅錢二千五六百，遠處且準至三千四千，官民交受其困。銀廠之𥕢硐丁衆、名稱，大概同銅廠。至於煉銀，則用<mark id="tuilu">推爐</mark>，<mark id="zhaozi">照子</mark>，爲稍異。然銀成總由底母，倭鉛固其常也。有此廠鉛宜，而彼廠不宜，降而下之，至有點烏泥青苔而成者，由此叅悟而知神仙黄白之説，未嘗不可信。同一石也，得底母點之即成銀，西番估舶市，中國倭鉛歸，以藥草煮之，即成花銀，轉販於中國。此非明著大效乎？滇南銀廠十有六.</p>
<h3>Section on lead/zinc, iron and tin, pp. 4b-5a.</h3>
<p>鉛、鐵所出地方多，唯蒙自之錫，名於天下，即唐貢所稱鑞也。其廠名曰個舊。個舊之錫，<mark id="xiangxi">響錫</mark>也。錫不雜鉛，自響也。木邦土司亦出<mark id="xiangxi">響錫</mark>。滇南<mark id="woqian">倭鉛</mark>廠二，鐵廠二十錫廠一。</p>
 
<a href="OtherTexts.html">Zurück zu OtherTexts</a>
    </body>
</html>
