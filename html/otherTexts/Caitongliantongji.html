<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Caitong liantong ji</title>
    <link rel="stylesheet" href="../../css/otherTexts/othertexts.css">
</head>
<body>
<h2>Fu: Ni Shenshu Caitong liantong ji</h2>
 <h2> 附 倪慎樞《采銅煉銅記》</h2>
<h2>Further material: Copper extraction and smelting by Ni Shenshu, In DNKCTL, juan shang,33a-37b</h2>

<p>Note: Paragraph subdivisions, subheadings, and interpunctuation are my additions.
<p>[Fengshui]</p>
<p>鑄山爲銅，大要有二，曰<mark id=“gongcai“>攻採</mark>，曰<mark id=“jianlian“>煎煉</mark>。凡覢產銅之山，欲其如堂如覆，敦博以厚，斯耐久採，眎其後欲其崨嵝，而岭巆也，無所取諸取諸屬與掔也，眎其前欲其嶃咖而嵪磝也，無所取諸取諸峻以眕也 ，顧視其旁欲其乢以峭也，無所取諸取諸屋也。又欲其左之高乎右也，觀其泉不欲其縮以邪也，欲其嶅而過辦也，形旣具胚斯凝充於中而見乎外，如雲之蒸，如霞之爛，如舍廬之鱗，以比如羊、象之伏，以竄晦冥之中光景動人。</p>
<p>[Workings and deposits]</p>
    <p>諦視山崖石穴之閒，有碧色如縷，或如帶，卽知其爲<mark id=“miao“>苗</mark>。亦有澗嚙山坼，<mark id=“kuangsha“>鑛砂</mark>偶露者，乃募丁開採，穴山而入，謂之<mark id=“cao“>𥕢</mark>，亦謂之<mark id=“dong“>硐</mark>。淺者以丈計，深者以里計，上下曲折靡有定，趾謂之<mark id=“xingjian“>行尖</mark>。<mark id=“jian“>尖</mark>本器名，忕如鑿，硐中所用之。物歧出謂之<mark id=“pengjian“>棚尖</mark>，土謂之<mark id=“huang“>塃</mark>，石謂之<mark id=“jia“>甲</mark>，碎石謂之<mark id=“songjia“>鬆硤</mark>，堅石謂之<mark id=“yingjia“>硬硤</mark>，左右矗而立者曰<mark id=“qiangbi“>墙壁</mark>。亦有隨引而攻，<mark id=“yin“>引</mark>卽<mark id=“miao“>鑛苗</mark>，中塃旁甲，幾幾同複壁，覆於上者爲<mark id=“peng“>棚</mark>，載於下者爲<mark id=“di“>底</mark>，横而閒者爲<mark id=“shuan“>閂</mark>（凡硐上棚下座分明必旺且久）。</p>
<p>大抵鑛砂結聚處，必有石硤包藏之（今稱<mark id=“lanmenxia“>攔門硤</mark>）<mark id=“poxia“>破硤</mark>而入，堅者貴於黃綠赭藍，脆者貴於融化細膩，俗謂之黃木香，得此卽去鑛不遠矣。寬大者爲<mark id=“tang“>堂鑛</mark>，寬大而凹陷者爲<mark id=“tang2“>塘鑛</mark>，斯皆可以久採者也。若浮露山面一斸卽得，中實無有者，爲<mark id=“caopi“>草皮鑛</mark>，稍掘卽得，得亦不多者，爲<mark id=“jizhua“>雞㧓鑛</mark>，參差散出，如合如升，或數枚或數十枚，謂之<mark id=“jiwo“>雞窠鑛</mark>。是皆不耐久採者也。又有形似雞抓，屢入屢得之，旣深乃獲成堂大鑛者，是爲<mark id=“baitang“>擺堂鑛</mark>亦取之不盡者也。（凡鑛宜於成<mark id=“shua“>刷</mark>茗子些一個別無小鑛決不成器，今謂<mark id=“gegekuang“>個個鑛</mark>，亦曰<mark id=“dukuang“>獨鑛</mark>。鑛雖成個大小閒錯忽斷忽續，又必成堂，諺云“十<mark id=“tiao“>跳</mark>九成堂”也。）</p>
<p>[Types of ore]</p>
<p>鑛之名目不一，其佳者有<mark id=“huangpang“>黃胖綠</mark>、<mark id=“douqing“>豆靑綵</mark>、<mark id=“molü“>墨綵</mark>，佳者爲<mark id=“baixila“>白錫蠟</mark>，色白體重，邊紋如簇針尖，<mark id=“youxila“>油錫蠟</mark>色光亮，<mark id=“hongxila“>紅錫蠟</mark>色紅紫，<mark id=“jinxila“>金錫蠟</mark>色深紫，尤佳者<mark id=“huoyaosu“>火藥酥</mark>，色深黑質鬆脆，皆<mark id=“chekuang“>徹鑛</mark>。<mark id=“che“>徹</mark>卽淨，廠俗諱淨爲徹。又有<mark id=“yazi“>亞子鑛</mark>，壘壘山腹，採之如折甎墙，亦佳品。<mark id=“yansha“>鹽砂鑛</mark>，色靑黑，若帶黃綠則次矣。<mark id=“yahua“>穿花綠</mark>，石中夾鑛，又其次矣。尤下者爲<mark id=“songlü“>鬆綠</mark>，內外統綠成分極低，止可爲顏料之用。此攻採之大畧也。</p>
<p>[Smelting]</p>
<p>至於煉鑛之法，先須辯鑛、<mark id=“chekuang“>徹鑛</mark>，卽可入鑪。帶土石者，必捶揀淘瀘，鑛汁稠者，取汁稀者配之，或取<mark id=“baishi“>白石</mark>配之，鑛汁稀者最汁稠者配之，或以<mark id=“huangtu“>黃土</mark>配之，方能<mark id=“fenzhi“>分汁</mark>，謂之<mark id=“daishi“>帶石</mark>。</p>
<p>[Direct smelting]</p>
<p>鑛之易煉者一火成銅，止用大鑪熬煎，其鑪長方高聳，外實中空，下寬上窄，高一丈五尺，寬九尺，底深二尺有奇。前爲<mark id=“huomen“>火門</mark>，架炭入鑛之路也，紅門下爲小孔，謂之<mark id=“jinmen“>金門</mark>，撤取<mark id=“zhasao“>渣臊</mark>之竇也。後爲<mark id=“fengkou“>風口</mark>，橐籥之所鼓也。每煅一鑪，俗謂之<mark id=“chehuo“>扯火</mark>一個。徹鑛須四十桶，用炭百鈞，次鑛惟倍加，糜炭五之一。下鑛三培，而差加糜炭三之一，火候停勻晝夜一週，<mark id=“zhasao“>渣臊</mark>質輕，自金門流出，卽從金門中鉤去。灰燼，銅質沉重，融於鑪底，閃爍騰沸，光彩奪目，以漬米水澆之上，凝一層，鉗揭而起，用松針糠覈之，類掠宕其面，深入水中，卽成紫板（凡銅元熱敲易碎，其口靑色，冷敲惟開其口紅色）或得五、六餠，六、七餠不等，初揭一、二餠浮滓未淨，謂之<mark id=“maotong“>毛銅</mark>，須改煎，方能純淨。自三、四揭後，則皆淨銅矣。其有鑛經<mark id=“duanlian“>煅煉</mark>結而爲團者，鑛不分汁之故也。亦有本係美鑛，而亦結爲團者，配製失法，火力不均之故也。</p>
<p>[Treatment processes for more complex ores]</p>
<p>然一火成銅之廠，寥寥無幾。其餘各廠，並先須<mark id=“yao“>窑</mark><mark id=“duan“>煅</mark>，後始<mark id=“luzi“>鑪</mark><mark id=“rong“>融</mark>。<mark id=“yao“>窑</mark>形如大饅，首高五、六尺，小者高尺餘，以柴炭閒鑛泥，封其外，上留<mark id=“huokou“>火口</mark>。鑪有<mark id=“jiangjunlu“>將軍鑪</mark>、<mark id=“shamaolu“>紗帽鑪</mark>之分，將軍鑪上尖下圓，其形如冑。紗帽鑪上方下圓，形如紗帽。並高二尋十分，高之四爲其，寬之度十分寬之四爲其厚之度，亦有高一尋者，其寬與厚亦稱之，餘同大鑪。又有<mark id=“xiekelu“>蠏殼鑪</mark>，上圓下方，高一丈有奇，寬半之，深尺有咫，餘亦同大鑪。鑛之稍易煉者，窑中煨煅二次，鑪中煎煉一次，揭成<mark id=“heitong“>黑銅</mark>，再入蠏殼鑪中，煎煉卽成<mark id=“xieketong“>蠏殼銅</mark>，<mark id=“jie“>揭</mark>淬畧如前法。其難煉者先入大<mark id=“yao“>窑</mark>一次，次配靑白<mark id=“daishi“>帶石</mark>入鑪一次，煉成冰銅，再入小<mark id=“yao“>窑</mark>，翻煅七、八次，仍入大<mark id=“luzi“>鑪</mark>始成<mark id=“jingtong“>淨銅</mark>，<mark id=“jie“>揭</mark>淬亦如前法。計得銅百斤，已用炭一千數百矣。此煎煉之大畧也。</p>
<p>[Treatment processes for copper-silver ores]</p>
    <p>又有所謂<mark id=“tonggaiyin“>銅中撤銀</mark>者，其鑛堅黑如鑌鐵，俗謂之<mark id=“mingkuang“>明鑛</mark>。先以大<mark id=“yao“>窑</mark><mark id=“duan“>煅煉</mark>，然後入鑪煎成<mark id=“bingtong“>冰銅</mark>，再入小<mark id=“yao“>窑</mark>翻煉七、八次，亦如前法。復入<mark id=“tuilu“>推鑪</mark>，形如椑器，首置橐籥，尾置銅瓦，擠撤<mark id=“qianshui“>鉛水</mark>，和<mark id=“dimu“>底母</mark>，撤成<mark id=“jingtong“>淨銅</mark>，擠出<mark id=“qianshui“>鉛水</mark>入<mark id=“zhaozi“>罩鑪</mark>分金，罩形如龜甲，大尺餘，加火於外。亦有入<mark id=“yao“>窑</mark>翻煅之，後卽入<mark id=“jiangjunlu“>將軍鑪</mark>，煎煉一日，<mark id=“tongzhi“>銅汁</mark>流入鑪內，<mark id=“yinzhi“>銀汁</mark>流於<mark id=“wo“>窩</mark>外，復以銅入<mark id=“tuilu“>推鑪</mark>煎成<mark id=“heitong“>黑銅</mark>，再入<mark id=“xiekelu“>蠏殼鑪</mark><mark id=“jie“>揭</mark>成銅。以鉛入<mark id=“zhaozi“>罩子</mark>煎成銀者。約計萬斤之鑛，用炭八、九千斤，不過得銅五、六百斤，<mark id=“chanyin“>廠銀</mark>一、二十兩而已。此其煎煉，稍有不同者，以其鑛本不同，而所出者亦不同也。煎煉又必择水火，深山寒後之水不可以<mark id=“taoxi“>淘洗</mark>鑛砂，惟瀦蓄和平者，可用淬揭以清泉，則銅色黯淡，惟用米泔則其色紅活。此<mark id=“tangdan“>湯丹廠</mark>所由名也。<mark id=“yao“>窑</mark>中之火，宜於輪囷薪木稍閒，以炭取其火力之耐久也。鑛中推可用炭<mark id=“songtan“>松炭</mark>、<mark id=“zamutan“>雜木炭</mark>，取其猛而烈也。<mark id=“litan“>栗炭</mark>取其勻而足也。亦有因其價之昂廉不同，而酌用者。此則人事之區，晝計較也。惟<mark id=“jie“>煎</mark>揭<mark id=“xieke“>蠏殼</mark>必用<mark id=“songtan“>松炭</mark>，取其極猛。極烈易於<mark id=“jiche“>擠撤</mark><mark id=“zhasao“>渣臊</mark>，萬不可以他炭通融者也。</p>
<p>[Organizational structures]</p>
<p>其採取也，如此。其煎煉也，如此。得銅不其難哉！而有尤難者，採鑛之時，俱於穹嶐𡵉𡷏之中，冥搜暗索得者一，不得者衆。得銅多者，可以獲什一之利，其寡者，或至於不償勞。此其難在乎民。各廠舊規，皆先銀後銅，請國帑爲本者。俱無業窮民，閱時旣久，故絕逃亡，貽累出納之官，賠補此其難，又在乎官。(<mark id=“dongmin“>硐民</mark>在<mark id=“lingxiang“>領鑲</mark>之勤力，<mark id=“lumin“>鑪民</mark>在<mark id=“lutou“>鑪頭</mark>之諳練，<mark id=“changyuan“>廠員</mark>在司事之賢，否則皆得人之難也。)且一廠之中出資本者，謂之<mark id=“guotou“>鍋頭</mark>，司庶務者謂之<mark id=“guanshi“>管事</mark>，安置<mark id=“xiangmu“>鑲木</mark>者，謂之<mark id=“xiangtou“>鑲頭</mark>，採鑛破硤者，謂之<mark id=“chuishou“>錐手</mark>，出塃負鑛者謂之<mark id=“shamin“>砂丁</mark>，煉銅者謂之<mark id=“luhu“>鑪户</mark>，貿易者謂之<mark id=“shangmin“>商民</mark>。廠之大者其人以萬計，小者亦以千計。五方雜處，匿匪藏奸，植党分朋，互爲恩怨。或資爲忿爭，或流爲盜賊，所爲彈壓約束之方，又豈易，易哉！凡採煉銀、鐵諸鑛之法大畧倣此。</p>

   <a href="../othertexts.html">Zurück zu OtherTexts</a>
    </body>
</html>
