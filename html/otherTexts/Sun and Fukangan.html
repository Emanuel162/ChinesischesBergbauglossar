<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Two memorials by Yunnan governors</title>
    <link rel="stylesheet" href="mainteststyle.css">
</head>
<body>
<h2>Two memorials by Yunnan governors, 1777 & 1795</h2>
<h3>In HuangQing zouyi 皇清奏議 (Memorial of the Qing dynasty). c.1796–1820. Compiled by Qinchuan jushi 琴川居士. Repr. In XX SKQS, vol. 473.</h3>
This collection of 581 memorials of 1644-1795 contains two that use technical mining terms. These memorials are:
<h3> Sun Shiyi 孫士毅, Chen Diantong shiyi shu 陳滇銅事宜疏. 乾隆四十二年 (1777), in juan 62, 6b-10a.</h3>
and
<h3> Fukang’an 福康安. Fuzou Diansheng tongqian gechang wuyong fengbi shu 覆奏滇省銅鉛各厰毋庸封閉疏. 乾隆六十年 (1795), in juan 68, 21a-22b.</h3>
<p>Note: Interpunctuation and paragraphs are my addition.</p>
<h3>孫士毅《陳滇銅事宜疏》 (1777)</h3>
雲南布政使臣孫士毅謹  奏為敬：陳銅厰應禁應辦事宜恭祈睿鑒事竊臣仰沐皇上天恩調任滇省藩司一切應行事件俱已稟商督撫逐漸清釐。至銅厰一節於京外鼓鑄攸關，尤應悉心查辦，期於永遠無誤無虧庶幾遵循可久。臣檢查檔案，參酌情勢，厯來奏定章程，業已周詳而嚴，侵渔之𡚁，為經久之規，尚有應行添議數條，敬為我皇上陳之。
<p>1)[Local officials and their cronies forcing commoner entrepreneurs out of newly developed mines]</p>
<p>
一、厰員佔據𥕢硐(*0)之𡚁宜禁也。厰地露有<mark id="yinmiao">引苗</mark>，當官跴看屬實報明試採，必湏招集砂丁廣開𥕢硐，獲取<mark id="kuangsha">礦砂</mark>，即可煎煉成銅。滇民多係瘠貧，當其開採之時，需用飯食、油炭或一二十家，或三四十家<mark id="pengzi">攢湊出資</mark>，始能開一𥕢硐。乃聞從前竟有<mark id="changyuan">厰員</mark>探知某硐豐旺,即令派管厰務之親友長隨,挾勢奪取，自行雇丁攻採。<mark id="changmin">厰民</mark>壓於勢力，不得不吞聲拱手，讓之厰員。或則投往他厰，或則星散。伏思厰民竭數十家之膏血，纔獲一豐旺𥕢硐，全賴交納銅斤，承領<mark id="gongben">工本</mark>，籍以養贍身家。一旦為厰員倚勢奪取，情殊可憫，且厰民倘有偷漏，尚恃有厰員彈壓稽查知所儆畏。若厰員自行佔據，則私賣漁利，竟得肆，其侵貪何所顧忌？況更加以經手之親友長隨。層層剝削交官之數，必至有絀無盈，為銅政大害。臣現在通飭嚴查，毋許仍蹈舊習，然未明定禁例，恐不免日久𡚁滋，應請嗣後永行禁革，如敢踵行故習，立將該厰員嚴揭。請叅從重治罪，並管轄該厰之道府，亦請以瞻徇失察，分別處分。</p>
<p>2)[Charcoal supply, deforestation and production costs]</p>
<p>一、厰地炭薪，宜及早籌備也。查滇省厰地，有因攻採日久，漸至硐老山空，亦即有新開豐旺子厰，堪供京外各運，無虞缺乏。惟銅砂出礦,必需炭薪煎煉,近已漸取漸遠,竟有待給於數百里之外者,從此由數百里而至千里,炭薪價值,必致數倍於前,所有銅斤工本勢將逐漸加增,若照常給價,則窮民力難賠墊,久之慮易散去.若一概官為加直不獨  國家經費有常，未可輕議，而銅本日增，加以運脚繁重，合計京外各局，鼓鑄成本恐致有虧，亦非所以計久遠。臣愚惟有於附近厰地各山場，查係官地，則亟應地方官廣栽易生之樹，該管知府按季勘查，果能種無𨻶地，即詳明督撫量予記功，倘未能實力奉行，初則記過，繼則議處，自必知所懲，勸官地所產柴薪，照民間現行價值，酌減十分之一，出示曉諭，聼各厰<mark id="caozhang">𥕢長</mark>赴山判買，分給<mark id="shading">砂丁</mark>，地方官即將價值循環補種，亦屬有盈無絀。如查係民山，即出示勸導諭，以多栽樹木。則落實取材便於生計，且炭薪售與厰地，視尋常價值較優，於民間日用更為有益。滇民雖屬無知，既利身家，諒所樂從。地方官仍隨時查察，擇其種植密茂之區，量為獎賞，當必益加踴躍。再臣訪查民間不肯栽種樹木，實因易遭偷伐，當官不為查禁，是以情願曠廢山場。今若地方官嚴為飭禁，並令營汎弁兵一體廵查，遇有偷樹，稟報立子懲治，則偷伐既少，種植自多，炭薪漸裕銅，本可永無加增之慮。雖十年樹木，緩不濟急，而三年求艾事尚，可為似於辦理厰務最為𦂳要。</p>
<p>3)[Arrears of copper mines]</p>
<p>
一厰欠恃鑄息歸補，究非久圖，宜通盤籌畫也。<mark id="changmin">厰民</mark>攻採銅砂，必湏厰員預放工本，接濟油米，而<mark id="shading">砂丁</mark>人數衆多，花消溢用以及物，故逃亡自所難免。是厰欠一項。按之情勢實不能保，其必無查。乾隆三十七年以來，每放工本百兩扣存市平銀一兩，抵完厰欠，此係專指無著之户，而言每年所扣六七千兩，約可歸補。此外通省厰欠，除追繳外為數，斷不止此。即如三十八年查辦湯丹等厰，積久至十三萬兩有零。四十年查辦通省厰欠，又續有十七萬餘兩之多。此其明騐，雖經厯任督撫設法完項，請以滇省各局鑄息分年歸補。但思鑄息一項，本係各局鼓鑄錢文應歸之利，自應歸入正項充撥，今乃以二、三十萬有用之帑金，為各厰彌補零星積欠，實為可惜，且從此年復一年，勢必仍將鑄息為完繳，厰欠之用。久之由數十萬以至數百餘萬，糜費終無底止。伏查從前奏案，以厰欠一項，砂丁既無力完繳，責令厰員賠補。又恐嗣後以經手為累，預留地步轉致過於拘滯，有碍銅政。是以乾隆二十三、四年間，滇省辦理積欠，係於各厰欠户下，每發銅本百斤，扣銀四錢，無欠之户，每發銅本百斤扣銀二錢，不數年內遂爾清項，以厰民之扣欵完厰民之積欠，於理似屬可行，應請㫖勅部查議厯來辦理厰欠如此最為妥善。另行酌定章程，奏准飭知期於無虧鑄息，而厰欠仍復有著庶，可永遠遵行。</p>
<p>Ludian store, i.e. with the copper transport system supplying the Beijing mints</p>
<h3>Fukang’an 福康安《覆奏滇省銅鉛各厰毋庸封閉疏 》(1795)</h3>
<p>
Arguments against closing the copper mines in Yunnan following the decision to reduce cash minting]</p>
<p>
大學士雲貴總督臣福康安謹奏：為遵㫖定議覆奏:仰祈聖鑒事竊臣等欽奉上諭御史王城奏寶泉、寶源二局現已減卯雲、貴、四川、湖廣等省亦停止鼓鑄，請暫行停減採挖銅鉛，以杜私鑄等語。雲、貴、四川等省現在正需籌辦停鑪及收繳小錢各事，宜頭緒紛繁，若復封閉礦厰地方，官何暇常川，前往查騐，且封厰之後，奸民惟利是趨，勢必前往採挖，是所謂封厰仍屬有名無實。況<mark id="changtu">厰徒</mark>人數衆多，一經封閉，此等貧民餬口無資，更恐滋生事端。王城所奏，止知其一，不知其二。但該御史既有此奏著交與雲、貴、四川各督撫，將所言是否可採，或應如何，在於各該厰設法稽查，倍加嚴密，以防透漏，於厰務更為有益。一倂悉心妥議，具奏。欽此。臣等跪讀之下仰見我皇上權衡厰務，燭照無遺於優加軫恤之中，仍寓慎密防閑之至意。伏查滇省採辦銅觔，以供京外，各局鼓鑄之用，每𡻕共需額銅一干餘萬觔，均係取資各厰。現在京局及各省爐座，雖分別減卯停鑄，而年額銅觔仍照舊解運採辦，蓋因鼓鑄攸關銅觔轉運需時，必湏廣為儲蓄，以資源源接濟，寍使預備有餘。無俾稍有缺乏，是以所開各厰均未便酌議封閉。且<mark id="changmin">厰民</mark><mark id="mikuang">尋苗覔引</mark>，跴獲一厰，非費本開挖，不能成𥕢獲礦。而𥕢硐<mark id="wolu">窩路</mark>均在山腹低陷之中，又湏隨時修理洩水*，庶無淹浸，若封閉停採，失於興修，即成廢硐，不但已成之厰，棄之可惜，設將來仍湏攻採則提辦廢𥕢，較之開挖新硐更為費力。況每厰砂丁，不下千計，一旦失業無歸，必致轉而為匪。誠如聖諭，此等無業貧民，餬口無資，更恐滋生事端，若酌議安置，則人數繁多，亦難分派管東。查滇省各厰，或委員經管，或歸地方官承辦，其應辦額銅，稍有短少，即干叅處，各該員自顧考成，自不敢不嚴密稽查，以防偷挖走漏，一經封閉，各地方官，轉得卸責，而<mark id="changtu">厰徒</mark>人等，祗知圖利營生，必致潛蹤私挖，不已積久，又圖私鑄，是欲封厰以杜𡚁，轉足以啟𡚁端。殊非慎重，銅政肅清錢法之道，臣等與各司道，悉心籌議，所有滇省各銅厰，應請照舊開採，毋庸封閉。臣等仍督同該管道府，並嚴飭各厰員，加意整頓，實力稽查，務期礦旺銅豐，依限撥運，不使稍有短絀透漏，庶厰務悉歸實效，而諸𡚁亦可肅清。至滇省黑、白鉛厰。共止三處，每年額辦有定，除抽課通商外，其餘係供本省局鑄及各營操演鉛彈之用。今鼓鑄雖停，而民用所需，軍火所資，均不便於缺乏。且鉛厰<mark id="shading">沙丁</mark>攻採謀生，相安已久。若一經封，聞亦恐厰民失所依歸，而奸徒轉致偷挖滋事，應仍舊辨理。其貴州通省鉛厰較多，體察情形，亦與滇省各厰相仿，臣福康安已札商撫臣馮光熊，再加查核，妥協會議，另行具奏。所有滇省鉛銅各厰，應請毋庸封閉，緣由臣等合詞恭摺覆奏。</p>   
    
<a href="OtherTexts.html">Zurück zu OtherTexts</a>
    </body>
</html>