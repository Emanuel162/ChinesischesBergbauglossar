<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tongzheng quanshu zixun gechang dui</title>
    <link rel="stylesheet" href="../../css/otherTexts/othertexts.css">
</head>
<body>
<h2>附銅政全書諮詢各廠對</h2>
<h2>Further material: Requests for information to all mines with answers from Tongzheng quanshu, In DNKCTL, juan shang,38b-51a</h2>
    <p>Note: </p>
    <p>This text consists of 7 questions that presumably were sent to several or all local officials in Yunnan province in whose jurisdictions copper mines were located. Responses by 6 local officials are excerpted following the questions.</p>
    <h3>Meine Liste</h3>
    <ol class="custom-list">
        <li>Ore Formation</li>
        <li>Starting a Mine</li>
        <li>Furnaces and Smelting Issues</li>
        <li>Fuels</li>
        <li>Water Issues</li>
        <li>Workforce</li>
        <li>Branch Mines</li>
    </ol>
    <p>The local officials are: </p>
    <p>Shi Shaodeng 史紹登, assistant prefect of Longling and mine official of Desheng 得勝廠員署龍陵同知</p>
<p>Wu Daya 吳大雅, County magistrate of Yimen and mine official of Wanbao and Yidu 萬寶義都廠員署易門縣知縣
    大寶廠員</p>
    <p>文都, Wen Du, department magistrate of Wuding and mine official of Dabao 署武定直隸州知州</p>
    <p>Zhao Yuzong 趙煜宗, assistant magistrate of Ejia in Nan’an department and mine official of Xiangshupo 香樹坡廠員南安州𥔲嘉州判</p>
    <p>Xu Xuefan 許學范 , department magistrate of Yunlong and mine official of Dagong and Baiyang 大功白羊廠員雲龍州知州</p>
    <p>Tu Shulian 屠述濓 , county magistrate of Wenshan and mine official of Zhenang 者囊竜岜廠員文山縣知縣</p>
    <p>Paragraph subdivisions, the numbering of the questions, interpunctuation and paragraphs are my additions.</p>

<p>
1)
問土爲金母土氣不厚不能生金，滇產五金，而銅關圜法。聞<mark id="mikuang">跴廠</mark>之人必相山勢，典堪輿家卜地相等，是形勢雖爲山之面貌而實爲鑛之胚胎，其如何相度？始付供採而後可以獲<mark id="tang">堂鑛</mark>？逐一登覆以備考察。
萬寶義都廠員署易門縣知縣吳大雅稟：凡五行之氣動則流走，聚則凝結，堪輿卜地，察來龍求結，穴廠之來脉，則喜層峦疊障勢壯，氣雄凝聚則，看重關緊鎖，堵塞堅牢，事雖各殊，理則一也。旣得形勢，復觀鑛苗，就近居民，或見物象出現，或見彩霞團結，所謂<mark id="baihong">白虹</mark>輝而映地熒，先起而燭，天晦冥之中光景動人（今稱<mark id="kuanghuo">鑛火</mark>者是）。
杜工部云：不貪夜識黃金氣寶藏之興良有以也。
得勝廠員署龍陵同知史紹登稟：形勢最關緊要，誠似堪輿卜地法，詢之久經辦廠人，均以來脉綿遠，坐落主山高聳，兩山護衛層疊，緊密中尤取其龍，色虎者爲佳，出水之口，貴曲忌直，朝對之山，得與主山並高者，廠勢悠久（按：視廠直入，視地來脉，水口龍虎朝對，皆同祇不用明堂耳，貴陰忌陽，貴藏忌露）</p>
<p>
2)
    問開採之始如何識爲苗引如何謂之<mark id="caopi">草皮</mark>、<mark id="jizhua">雞抓</mark>、<mark id="chekuang">徹鑛</mark>、<mark id="tang">堂鑛</mark>、<mark id="tang2">塘鑛</mark>。辨鑛則有<mark id="lüsong">綠松</mark>、<mark id="xila">錫蠟</mark>、<mark id="huoyaosu">火藥酥</mark>、<mark id="tonggaiyin">銅掣銀</mark>、<mark id="yingaitong">銀掣銅</mark>之分製鑛則有銼鎔淘洗之法，配鑛則有<mark id="dimu">底母</mark>、<mark id="daishi">帶石</mark>之異，該廠所出何鑛所用何物何法，賣鑛以斛抑係以秤，秤解若干，出銅若干，值銀若干，一一聲覆。</p>
    <p>
    大寶廠員，署武定直隸州知州文都稟：有鑛之處，必有綵色<mark id="miaoyin">苗引</mark>掛於山石閒，或一條或一線，寬窄不一，廠民覓得綵引，知此山產有銅鑛，招募砂丁，呈報開採，亦有久兩山崩鑛砂現露。蓋鑛如瓜之蔓也，此指有根之大鑛而言，若山面有鬆脆綵石，挖下二三尺卽得鑛，謂之<mark id="caopi">草皮</mark>亦有見鑛引開。按穿山<mark id="poxia">破硤</mark>而入或數丈，十餘丈得鑛數個多至一二十個且係無根之鑛謂之<mark id="jiwo">雞窩</mark>鑛。砂丁攻打𥕢硐，右手執<mark id="zhui">鐵錐</mark>，左手執<mark id="jian2">鐵尖</mark>，卽打廠之器。俗言<mark id="jian">打尖子</mark>，卽打𥕢硐也。<mark id="chekuang">徹鑛</mark>者，鑛之最淨者也。廠地忌淨字，不言淨而言徹。<mark id="tang">堂鑛</mark>者，鑛如屋之堂大，而且多也，<mark id="tang2">塘鑛</mark>者，鑛在水底，必提拉水洩而後可取也。<mark id="songlü">松綠</mark>者：內外純綠，入水深翠，無甚成分，只作顏料用也。<mark id="xila">錫蜡</mark>者：色如白蜡，敲碎處如簇針，尖體重而堅也。<mark id="huoyaosu">火藥酥</mark>：其色純墨，其塊不堅，輕擊則碎，成分最高者也。<mark id="tonggaiyin">銅掣銀</mark>、<mark id="yingaitong">銀掣銅</mark>，乃一銅而銅銀互出也。掣鑛之法：鑛挾砂石必先錘碎，用篩於水內<mark id="taoxi">淘洗</mark>，使砂石輕浮隨水而去，鑛砂沉重聚於篩中，以便煎煉也。<mark id="dimu">底母</mark>者卽<mark id="lian_pb">鎌</mark>也。乃銅掣銀之廠所用以<mark id="xiazao">下罩</mark><mark id="jianyin">煎銀</mark>也。<mark id="daishi">帶石</mark>者<mark id="kuangzhi">鑛汁</mark>稀，必就本廠所出汁稠之石，以<mark id="peilian">配煉</mark>之。鑛汁稠，必取汁稀之石以配煉之，方能分汁成銅也。今大寶廠所出之鑛，僅紫<mark id="xila">錫蜡</mark>、<mark id="huangshabao">黃沙包</mark>二種，錘篩淘洗，煎煉配以稀石。賣鑛以秤，視賵分分，高低無一定。（按鑛性有稀稠，必須<mark id="peilian">配煉</mark>，而所宜或石或土，必在本山左右，乃天定也。）
    吳大雅稟：山遇硤中帶綠或帶𥖎焦明鑛皆爲引苗開。按：<mark id="caopi">草皮</mark>數尺卽得鑛（按：完又易其地，是謂草皮鑛也。）<mark id="jizhua">雞抓</mark>等於草皮開採不遠，卽得鑛砂一窩，或半日卽完，或一日便罄，再往前攻，又得一窩，依然無幾，名曰<mark id="jiwo">雞窩鑛</mark>。蓋形其小也。閒有深入而成大<mark id="tang2">塘</mark>者，則爲擺塘鑛。<mark id="jianzi">尖子</mark>者，攻採之處，名曰行尖，得鑛出完，中空如房屋，名曰<mark id="laotang">撈塘</mark>，其左右有可採者，許人開採，名曰<mark id="qinjian">親尖</mark>。得鑛有抽分之例，銀廠多係二八，銅廠多係一九，是爲<mark id="dongfen">硐分</mark>。凡鑛高者曰<mark id="chekuang">徹鑛</mark>，如<mark id="molü">墨綠</mark>、<mark id="zijin">紫金</mark>等名色是也。攻採旣久，遇有墙壁，破堅直進忽得大鑛，其蓋如房頂，其底如平地，有三閒、五閒屋之大，爲<mark id="tang">堂鑛</mark>。亦有兩邊俱硬，中閒獨鬆，幾同巷道，鑛之面窄底寬，形如池塘，爲<mark id="tang2">塘鑛</mark>。大抵堂鑛、塘鑛皆形其大，實相彷也。鑛之色樣，則又有別。綵鑛有<mark id="molü">墨綠</mark>、<mark id="jianyin">douqing豆靑綠</mark>、<mark id="chuanhualü">穿花綠</mark>、<mark id="dayazi">大亞</mark>、<mark id="shikuang">石鑛</mark>諸名色，墨綵、豆靑爲高，穿花卽矣，石鑛、亞子鑛閒有成塘者，形如砌墙，一團一塊。</p>
    <p>
        按：鑛猶如拆甎，攻採亦易。<mark id="xila">錫蜡</mark>，一白錫蜡、一油錫蜡、一紫金錫蜡，皆鑛之高者。<mark id="huoyaosu">火藥酥</mark>：紫黑，散碎狀，似火藥。<mark id="tonggaiyin">銅掣銀</mark>係<mark id="dahua">大花</mark><mark id="mingkuang">明鑛</mark>，中帶綠色，或綠中帶黑墨者，俱有銀。蓋明鑛卽<mark id="lian">鎌母</mark>，故知其夾銀也。<mark id="yingaitong">銀掣銅</mark>：乃銀鑛未能純淨，夾帶銅氣，<mark id="chehuo">扯火</mark><mark id="rulu">入鑪</mark>，浮在面上者卽<mark id="bingtong">冰銅</mark>，二種俱藉<mark id="dimu">底母</mark>，攙和另用<mark id="tuilu">推鑪</mark>分開，其銅歸鑪可揭<mark id="tuilu">蟹殼</mark>，其<mark id="lian">鎌</mark><mark id="tuilu">加罩</mark>，卽出淨銀。固知造化之互用，亦見人工之並妙也。製鑛之法，帶<mark id="jia">硤</mark>則須<mark id="chuishai">錘篩</mark>，帶泥則須<mark id="taoxi">淘洗</mark>。<mark id="peikuang">配鑛</mark>之方，銀廠則須<mark id="dimu">底母</mark>，銅廠鑛稠者配<mark id="daishi">帶石</mark>，鑛稀者加稠鑛以配之。義都之鑛較勝，萬寶現在<mark id="zijin">紫金</mark>爲多，故其煎煉亦純。惜其所出微末全以淘洗爲功。萬寶之鑛多係<mark id="lüdou">綠豆</mark>、<mark id="chuanhua">穿花</mark>、<mark id="huangpang">黃胖</mark>、<mark id="lükuang">綠鑛</mark>，閒有紫金、<mark id="xila">錫蜡</mark>，所出甚少，黃胖鑛稠，必配穿花，穿花鑛稀，須攙帶石。</p>
    <p>
        香樹坡廠員南安州𥔲嘉州判趙煜宗稟：鑛生山腹，須有棚墙圍護，才能坐鑛悠長。廠俗論𥕢內左曰<mark id="zuanshou">鑽手</mark>，右曰<mark id="chuishou">錘手</mark>，砂土謂之<mark id="huang">塃</mark>，廢石謂之<mark id="xia">硤</mark>，石之堅巨者爲硬硤，石之散碎者爲鬆硤，石之削而左右豎立者曰<mark id="qiang">墙壁</mark>，石之平而上下覆載者曰<mark id="pengdi">棚底</mark>。大凡鑛砂結聚上下左右，總有棚壁也。藏寬大者，謂之<mark id="tang">堂</mark>，横長者謂之<mark id="shuan">閂</mark>，零星者謂之<mark id="jizhua">雞抓</mark>。開採之始按穴二三丈餘，得有綵末細砂，或油滑膩泥卽爲<mark id="miaoyin">苗引</mark>，未遇硬硤獲鑛，未能悠久，謂之<mark id="caopi">草皮</mark>。必須數十丈，百餘丈遇硬硤阻攔，用鋼鑽鑿通，謂之<mark id="poxia">破硤</mark>。視其硤道鮮明，墙壁清楚，從此進攻，或鬆或硬，硬者貴於黃綠赭藍，鬆者貴於融細膩柔。俗名爲<mark id="huangmuxiang">黃木香</mark>。得此苗引再遇有棚底，卽可得鑛，視其鑛<mark id="shua">刷</mark>，寬細以定久暫。香樹坡廠祗有<mark id="zijin">紫金</mark>、紅綠<mark id="xila">錫蜡</mark>、<mark id="molü">墨綠</mark>等鑛。其錘鎔配製之法：鑛體沉重，無砂土挾雜謂之<mark id="chekuang">徹鑛</mark>，裝<mark id="yao">窑</mark><mark id="duan">煅煉</mark>一二次，<mark id="rulu">入鑪</mark><mark id="jianrong">煎鎔</mark>，看其<mark id="zao">臊</mark><mark id="zhi">汁</mark>清稀者，用<mark id="huangtu">黃土</mark>配製，稠膩者用<mark id="daishi">帶石</mark>合煎，則揭銅純淨。如鑛體輕泡或<mark id="chuanhua">穿花</mark>透石，是爲低鑛，須煅煉多次，仍配<mark id="baishi">白石</mark>入鑪<mark id="chehuo">扯火</mark>出銅，難免厚黑釘僵。賣鑛以<mark id="tong">桶</mark>爲準，約合倉斗一斛，<mark id="taoxi">澄洗淘淨</mark>約得二三斗，值視高低，銅之盈縮，難以懸擬.
        按<mark id="duan">煅</mark>鑛或一二日或四五日，視其生熟，故鑛性不可違煅好卽須煎煉過冷則翻生故炭斤必早備）</p>
<p>
3)
問：煉銅之冶，有<mark id="dalu">大鑪</mark>有<mark id="pilu">皮鑪</mark>，有<mark id="zhaozi">罩子</mark>三者，形象如何？高若干？寬若干？中深大若干？受鑛若干？炭若干？何處安<mark id="fengxiang">風箱</mark>？鑪、罩是否並用？孰先孰後？如何分計？如何提揭成銅？該廠幾火成何項銅？每火折耗若干？每銅百斤需炭若干？每炭百斤需銀若干？敘明。
    大功、白羊廠員雲龍州知州許學范稟：大功廠煉銅有<mark id="yao">煨窑</mark>、有<mark id="dalu">大鑪</mark>、有<mark id="xiekelu">蟹殼鑪</mark>。將鑛先入煨窑，煅煉二次，再入大鑪，鑪有二種，一名<mark id="jiangjun">將軍盔</mark>，上尖下圓，一名<mark id="shamao">紗帽鑪</mark>，上方下圓，約高一丈五六尺，寬五六七尺，深二尺五六寸不等。每鑪受鑛二十餘桶，用松炭二千餘斤，晝夜煎煉，銅<mark id="zhi">汁</mark>入於<mark id="wo">窩</mark>內，成<mark id="heibantong">黑板銅</mark>。再入<mark id="xiekelu">蟹殼鑪</mark>內煎煉，揭成蟹殼銅。蟹殼鑪形上圓下方，高八九尺，寬四五尺，深一尺有餘。每鑪受黑銅四百餘斤，需炭五百餘斤，銅汁鎔於窩內，潑水一瓢，揭銅一元。以黑銅改煎蟹殼，每百斤約<mark id="zhehao">折耗</mark>銅十斤。白羊廠有<mark id="yao">煨窑</mark>、有<mark id="dalu">大鑪</mark>、有<mark id="tuilu">推鑪</mark>、有<mark id="xiekelu">蟹殼鑪</mark>、有<mark id="zhaozi">罩子</mark>。將鑛先入煨窑煅煉，再入大鑪，鑪形如將軍盔，鉛爲<mark id="dimu">底母</mark>，煎煉一月之久，方能<mark id="fenzhi">分汁</mark>。銅汁鎔於鑪內，銀汁流於<mark id="wo">窩</mark>外。銅汁復入<mark id="tuilu">推鑪</mark>，煎成<mark id="heibantong">黑板銅</mark>，推鑪形如銅瓦，高二尺，長一丈，寬二尺。又入<mark id="xiekelu">蟹殼鑪</mark>煎煉，揭成蟹殼銅。銀質另入<mark id="zhaozi">罩子</mark>。罩形如覆磬，約高三尺，寬二尺，深一寸有餘，每罩受銀汁五六十斤，約煎厰餠銀一二兩不等。
</p>
<p>
    者囊、竜岜廠員文山縣知縣屠述濓稟：者囊廠並無<mark id="pilu">皮鑪</mark>，係用<mark id="jiangjun">將軍大鑪</mark>，像如盔，高七尺，寬四尺五寸，<mark id="jinmen">金門</mark>大一尺七寸，<mark id="wo">窩子</mark>深二尺，<mark id="fengxiang">風箱</mark>安背後，比前金門高三寸。<mark id="yao">大窑</mark>寬大五尺，深高四尺，小窑大一尺五寸，深四尺。先入大窑<mark id="duan">煅</mark>一次，受鑛一萬斤，需炭四百餘斤，<mark id="zhehao">折耗</mark>三四百斤。次配<mark id="qingbaishi">靑白帶石</mark>，入<mark id="dalu">大鑪</mark>煎，<mark id="zhehao">折耗</mark>七千八九百斤，得<mark id="bingtong">冰銅</mark>一千六七百斤，復將冰銅入小窑，翻煅七八次，<mark id="zhehao">折耗</mark>二百餘斤，仍入<mark id="dalu">大鑪</mark>煎，<mark id="zhehao">折耗</mark>七八百斤，揭得淨銅六、七百斤，每銅一百斤，翻煅七、八次，煎二次，需炭一千四五百斤。
    </p>
<p>
    戛達廠係用<mark id="shamao">紗帽鑪</mark>，形如紗帽，高五尺，寬七尺，<mark id="jinmen">金門</mark>大一尺一寸，<mark id="wo">窩子</mark>深一尺五寸，<mark id="fengxiang">風箱</mark>安在背後，比前金門高二寸許，內窩裝滿，放出外窩，仍掀鑛炭，受鑛四五百斤，需炭三百餘斤，大窑大五尺，深四尺，受鑛一萬斤，需炭四百斤有奇，小窑大一尺五寸，深四尺受，冰銅五百餘斤，翻煅八次，需炭六百餘斤。<mark id="tuilu">推爐</mark>形如木櫬頭，高二尺五寸，尾高二尺，横寬二尺二寸，直長六尺，<mark id="jinmen">金門</mark>大八寸，高五寸，深五尺，受<mark id="bingtong">冰銅</mark>五十餘斤，需柴頭七八十斤，<mark id="fengxiang">風箱</mark>安在頭上尾，用竹瓦擠撤<mark id="qianshui">鉛水</mark>。<mark id="zhaozi">罩</mark>形如半罩，高一尺二寸，寬一尺六寸，<mark id="jinmen">金門</mark>大一尺一寸，<mark id="wo">窩子</mark>深四尺，受鉛各二十餘斤，需炭四十餘斤。計鑛一萬斤，大窑煅一次，<mark id="zhehao">折耗</mark>三四百斤，次配<mark id="qingbaishi">靑白帶石</mark>入大鑪，折耗七千八九百斤，得冰銅一千六七百斤，復將冰銅入小窑，翻煅六七次，折耗二百餘斤，攙和<mark id="dimu">底母</mark>入推鑪，折耗八九百斤，揭得淨銅五六百斤，擠出之鉛水入罩，約得銀一二十兩。每銅百斤，前後燒煅七八次，煎推罩三次，需炭一千四五百斤，柴頭二百餘斤。
</p>
<p>
4)
    問煎銅有用<mark id="songtan">松炭</mark>者，有用<mark id="litan">栗炭</mark>者，何以改煎必用松炭？何以<mark id="zamutan">雜木之炭</mark>不堪適用？凡廠𥕢多日久，遂至附近山木盡伐，而炭路日遠，煎銅所需炭，重十數倍於銅，成銅之後，再需煎揭，運銅之費，必省於運炭，炭路旣遠，何不移銅就炭？俾鑪民稍省運炭之費，卽可多得銅本之利，是亦籌辦銅務之一端也。能否行之？各以直對 許學范稟：廠中用炭須與鑛性相宜。大功鑛質堅剛，若用<mark id="litan">栗炭</mark>，則火性猛烈，鎔化雖速，而<mark id="fenzhi">鑛汁難分</mark>。<mark id="songtan">松炭</mark>則火性和緩，鑛以漸化，而<mark id="zhazao">渣臊</mark>易出也。炭路日遠，重倍於銅，固不若移銅就炭之便。但炭路必須與運銅道路相去不遠，方免往返之煩。且<mark id="jianlian">煎煉</mark><mark id="xieke">蟹殼</mark>，必須有源活水，與鑛相宜者，方能如法成銅。兹查大功廠，炭路俱在麗江一帶，山徑崎嶇，與運銅道路逾遠，而深山寒削之水，其性與銅又不甚相宜。是以只能移炭就銅，惟有飭令該處人民，將附近山塲，廣栽松樹，毋令燬伐，以期日久成林，庶將來不致無材可取耳。</p>
<p>
    趙煜宗稟：<mark id="jianlian">煎</mark>銅用炭原有松栗之分，而因地制宜。初無成格，<mark id="litan">栗炭</mark>性堅耐火，<mark id="songtan">松炭</mark>質鬆多燄，槪用栗炭，甚燄甚少，而化鑛較遲純，用松炭其性易過而熬煎欠久，是以寧太等廠，撥運京局改煎<mark id="xieke">蟹殼</mark>，必須<mark id="songtan">松炭</mark>，架鑪取其燄烈，易去渣滓，揭銅勻薄，閃色鮮亮。香樹廠銅斤均係運供省局鼓鑄，祇期銅質精純，且係一火成銅，可以松、栗相攙，<mark id="zamutan">雜木</mark>並用，惟炭山較遠，歸局之始，每百斤僅值錢二百二三十文不等，今增至三百有長竊。喜該廠並不改煎蟹殼，無事遠覓松林而價值亦尙平和，農隙亦易爲購辦，似可毋庸移鑛就炭，以省糜費。屠述濓稟：<mark id="songtan">松炭</mark>係專揭<mark id="xieke">蟹殼</mark>所用。者囊、戛達二廠，俱係<mark id="zibantong">板銅</mark>，附近山塲，並無松炭，亦無<mark id="litan">栗炭</mark>，俱用<mark id="zamutan">雜木</mark>之炭，該二廠雖開採年久，出銅無幾，炭亦不十分過遠，相離僅八九十里之遥，移銅就炭一端，應毋庸議。蓋炭固十倍於銅，而鑛則又十倍於炭也。
    按：滇省廠井均資薪炭，而廠硐則用鑲木劈柴鑪，則用炭窑，則用柴及炭不可以數計勸蓄樹木禁種火山似亦當務之急也。</p>
<p>
5)
問：金本生水，鑛旺之𥕢，每多水淹，是以有例給<mark id="shuixiefei">水洩工費</mark>。<mark id="xieshui">洩水</mark>之法有穴山引水而出者，有向下𥕢硐不能出水鑿池於旁提洩注水者，該廠<mark id="shuixiedong">水洩𥕢硐</mark>若干，是否可以洩水採鑛，提拉水洩係用何法？逐一登覆。
趙煜宗稟：金爲水母，無水則火，能尅金。𥕢硐多水，則鑛質高而且久。是以鑛旺之廠，每多水淹，多辦水洩。其洩水之法，須看𥕢門高低，硐坐山腰，下臨寬展，可以開硐平推，直進引水，下流鑛砂顯露，此則價廉工省。或𥕢硐開採本低下，臨窄逼不能自下向上，按穴疎水，祇得於硐內層開水套，用長竹通節作<mark id="long">竜</mark>，逐層豎立穿索，提拉使套，內蓄水，逐層自下扯上，仍由硐口提出。少者數條，多者十數條，及二三十條不等。工費浩繁，卽鑛砂寬大而<mark id="chelong">扯竜</mark>費工竊，恐所入不敷所出。今香樹全廠水少，各硐無慮水淹，所以恆論土旣尅水，不能生金。因之鑛質成分較低，而成塘亦少。自開採以來，並無例給水洩之資。
按：出鑛之處有無水者，有有水者，至黃金相鑛必有水而後鑛大也。養鑛之水，可以提拉，泉眼之水，無能爲力矣。
</p>
<p>
6)
問：廠衆有<mark id="dongmin">硐民</mark>、<mark id="lumin">鑪民</mark>、<mark id="shangmin">商民</mark>之分，硐民之中，大抵出資，購備油米者，爲<mark id="guotou">鍋頭</mark>，出力採鑛分賣者爲<mark id="xiongdi">弟兄</mark>，又何以有<mark id="shading">砂丁</mark>之名？並有僱工下硐之不一買鑛煎銅出售者？爲鑪民？<mark id="luhu">鑪户</mark>？貿易油米各物者爲<mark id="shangmin">商民</mark>，該廠現在各若干？名若干戸？五方雜集良莠不齊，逃犯最易溷跡其中，作何約束辦結？是亦廠員之事也。均宜登覆備查。</p>
<p> 
    趙煜宗稟：湯丹、寧台等廠，人烟輻輳，買賣街塲，各分肆市，今香樹廠，人民較少，往往互相資辦，如油米<mark id="guotou">鍋頭</mark>，亦嘗夥同貿易、煎銅，鑪客又或附本開𥕢，惟就地論人，因事命名而已。至於<mark id="shading">砂丁</mark>，卽係<mark id="xiongdi">弟兄</mark>，其初出力攻採，不受月錢，至得鑛時，與硐主四六分財者，名爲<mark id="qinshenxiongdi">淸身弟兄</mark>，其按月支給工價，去留隨其自便者，名爲招募砂丁。其或硐內偶爾缺人，臨時招募添補，則僱工應用。香樹坡廠，向無清身弟兄，均係招募砂丁，卽買鑛煎銅，貿遷油米，多有南安、易門人，統計來往停留，及街塲𥕢硐落業居家各項，約一千餘人。五方雜處，逃犯易藏，現在設立<mark id="kezhang2">客長</mark>約束商賈，<mark id="dongzhang">硐長</mark>查點砂丁，過客責成<mark id="jiezhang">街長</mark>，僱工歸轄<mark id="luzhang">鑪長</mark>，<mark id="changyuan">廠員</mark>統爲稽查，無使奸匪潛匿。
    按：凡廠初開立規爲要，旺後人衆，各從其類，硐丁歸於硐，以<mark id="xiangtou">領鑲</mark>約束之，鑪丁趨於鑪，以<mark id="luhu">鑪戶</mark>招納之，貿易喧於街以<mark id="kezhang2">客長</mark>、<mark id="jiezhang">街長</mark>稽察之，勿謂新硐，暫爾因循蜂擁而來便不就範。
</p>
<p>
7)
問：老廠開採日久，原藉<mark id="zichang">子廠</mark>以資接濟，乃現在報開子廠者，甚屬寥寥，或稱廠一報開，遂卽詳奏定額，及至出鑛無多，不敷成本，<mark id="luding">鑪丁</mark>已散，銅額難除。地方官畏累不報，查現報銅廠者，日久並未定額，則地方官無累可畏也。或稱三廠試採，三月展限，三月再無成效，卽行封閉。<mark id="dongmin">硐民</mark>恐費工本，限內不能著效不敢報開。察現報開新廠，有至一二年，尙未煎煉<mark id="jieyan">解驗</mark>者，仍未飭令封閉，則硐民不畏<mark id="shicai">試採</mark>限促也。或稱開廠之處，<mark id="lumin">鑪民</mark>、<mark id="shading">砂丁</mark>、商賈雲集，油米蔬菜日漸昂貴，居民往往阻禁開採，察以該地所產油米，因開廠而獲重值，未始不足以裕生計，居民何故阻禁其作？何跴勘如何？勸諭鼓舞多報子廠，俾銅豐額裕之處，臚列以聞？</p>
<p>
趙煜宗稟：<mark id="mikuang">跴覓子廠</mark>原以接濟老廠，且可行銷就近油米蔬菜，若非有礙田園廬舍，官民最爲樂從，斷無阻禁之理。然亦看其形勢若何，倘山勢豐厚，著見引苖，抑或附近居民，見有物象出現，否則霞彩團結冥晦之中光彩動人卽官未先知，而早已哄傳遠近，居民欲禁阻，而亦勢所不能，惟開採之後，或山皮過厚，急遽未能見功，<mark id="caopi">草皮</mark>微鑛不免煎煉折本，甚之鑛引入山，愈攻愈遠，棄之不甘，攻之遲緩，又或<mark id="changyuan">廠員</mark>更換，接借無從，輾轉躭延一二年之久，未能煎煉報額者，有之。非盡官民之畏累不報也。
    按：鑛之爲物，尊曰龍神，隱見有時，變化不測，其欲見也。塌山而引露，鋤地而鑛出，一朝百硐，旬日萬人，其將隱也。有<mark id="gaibei">蓋被</mark>不意而<mark id="wolu">窩路</mark>覆有水淹，無端而泉眼生，或不<mark id="fenzhi">分汁</mark>，或無<mark id="chengse">𧶔</mark>分，機主於運，非人方之可爲。且凡珍重之物，理自深藏大鑛，日堂言深邃也。當民物之滋豊，各財力之優裕，辦厰之人，攜有資本，此或無力，彼復繼之，家中之敗子，乃厰上之功臣，故有一硐經一二年，更三四輩而後得鑛，進山旣遠，上下左右，路任分行，故其旺也久，而其衰也漸。邇只附近居民農隙從事，礦日而不能持久，同樹而卽冀暮涼。得鑛卽爭，無鑛便散。故衰不能旺，而旺亦易衰。</p>
 <a href="../othertexts.html">Zurück zu OtherTexts</a>
</body>
</html>
