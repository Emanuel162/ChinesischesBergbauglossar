<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tulue</title>
    <link rel="stylesheet" href="../../css/otherTexts/othertexts.css">
    <script src="../../js/othertexts.js"></script>
</head>
<body>
<h2>Diankuang tulue</h2>
<h2> 滇礦圖畧</h2>
<h2>(Brief illustrated account of the Yunnan mines), In DNKCTL, juan 1, 1a-24b</h2>
<p>This glossary is the core text on mining technology in Qing period Yunnan. Together with the illustrations in this
    work, I attribute this section, which is entitled Diankuang tulue 滇礦圖略, to Xu Jinsheng 徐金生 (?-c. 1840), a
    local official who served in Yunnan for over a decade. (See Yang & Kim 2019, 15-16. Additional evidence is a
    different edition of the first juan of the handbook that is identical to the 1844 edition except for the
    illustrations and the glossary; see Garnier 1884.) </p>
<p>Note: Entry heading and divisions are in the original text. Subdivisions of sub-entries and interpunctuation are my
    additions.</p>
<h3>[Introduction]</h3>
金銀之氣先見於山，故首之以
<mark id="yin">引</mark>
。有引而後可鑿，故硐次之。硐無器不可以攻，故硐器次之。有器則礦出焉，故鑛次之。鑛得火而後知銀、銅、鎌、鉛焉，故爐次之。爐成而器具，故爐器次之。煉銀者必以罩，故罩次之。物備而無財不可以聚人，故用次之。有用此有人，故丁次之。募丁者以役，故役次之。役者奉法者也。故規次之，規成而或踰則禁之，故禁次之。法立令行，必救災而捍患，故患次之。患或生於無所忌，而忌莫先於言語，故語忌次之。忌之而不免焉，則爲異，故物異次之。何以異，惟神之故，故以祭終焉。
<h3>引第一</h3>
<p>山有蔥，下有銀，山有磁石，下有銅。若金有開，必先機之洩也。鑛藏於內，
    <mark id="miao">苗</mark>
    現於外，是曰
    <mark id="xuanyin">檈引</mark>
    1。諺曰
    <mark id="qianshan"> “千一山有鑛，千山有引。</mark>
    ”譬之於瓜，檈者，蔓也。散鑛者，葉也。
    <mark id="tang">堂鑛</mark>
    者瓜也。
    <mark id="zixuan">子檈</mark>
    之鑛薄，
    <mark id="laoxuan">老檈</mark>
    之鑛進山。唯老走廠者能辨之，故記引。
</p>
曰
<mark id="ganxuan">憨檈</mark>
：色枯而質輕，無鑛也。
曰
<mark id="pushan">鋪山檈</mark>
：散漫無根，雖有所得，不過草皮微鑛。
曰
<mark id="shusheng">豎生檈</mark>
：直掛無枝，其勢單獨，亦不成大事。
曰
<mark id="mopan">磨盤檈</mark>
：盤旋曲繞，勢多趨下，數年之後，必致水患。
曰
<mark id="kuadao">跨刀檈</mark>
：斜掛進山，忽斷忽續，一得篷座分明，小則成刷，大望成堂。
曰
<mark id="daxuan">大檈</mark>
：寬厚尺餘，横長數丈，石
<mark id="jia">硤</mark>
堅硬，
<mark id="maya">馬牙</mark>
閒錯，一時不能得鑛，旣得之後，必有連
<mark id="tang">堂</mark>
，兼能悠久。

<h3>硐第二</h3>
檈引旣審而後可得鑛矣。鑿山而入，隧之中或九達焉。各尋其脈，無相侵越，故記硐。
凡硐門謂之
<mark id="cao">𥕢</mark>
，得鑛於硐口，豎木如門，有框無扇，曰
<mark id="yangcaomen">揚𥕢門</mark>
，疊木門上如博山形，謂之
<mark id="lianhuading">蓮花頂</mark>
。
中謂之
<mark id="wolu">窩路</mark>
，土曰
<mark id="songhuang">鬆塃</mark>
窩路，石曰
<mark id="yingxia">硬硤</mark>
窩路，平進曰
<mark id="pingtui">平推</mark>
，稍斜曰
<mark id="niuchishui">牛吃水</mark>
，斜行曰
<mark id="doutui">陡推</mark>
，直下曰
<mark id="diaojing">釣井</mark>
，倚木蓮步曰
<mark id="baiyiti">擺夷梯</mark>
，向上曰
<mark id="zuanpeng">鑽篷</mark>
。左謂之
<mark id="zhiushoubian">鎚手邊</mark>
（持鎚者在左），右謂之
<mark id="zhuanshoubian">鑿（俗讀如撰）手邊</mark>
（持尖者在右），上謂之
<mark id="tianpeng">天篷</mark>
，下謂之
<mark id="diban">底板</mark>
。
槌鑿處謂之
<mark id="jian">尖</mark>
，本硐曰
<mark id="xingjian">行尖</mark>
，有大行尖、二行尖之分，討辦曰
<mark id="kejian">客尖</mark>
，分路曰
<mark id="sijian">撕尖</mark>
，以把計數，目一以至十百。
<h3>硐之器第三</h3>
曰
<mark id="zhui">鎚</mark>
：一以鐵打，如日用鐵鎚，而形長七八寸，木爲柄，左手持尖，而右手持鎚，一人用之一。以鐵鑄形圓而稍匾，重三、四、五觔攢竹爲柄，則一人雙手持鎚，一人持尖。
曰
<mark id="jian">尖</mark>
：以鐵爲之，長四五寸，銳其末，以籐横篐其梗，以藉手。
曰
<mark id="zao">鑿</mark>
：鐵頭木柄，各長有尺，形似鐵撬。
曰
<mark id="mabudai">麻布袋</mark>
：形如搭褳，長四五尺，兩頭爲袋，塃、硤、鑛皆以此盛用。則一頭在肩，而一頭在臀，硐中多伏行也。
曰
<mark id="fenggui">風櫃</mark>
：形如倉中風米之箱後半截。硐中
<mark id="wolu">窩路</mark>
深遠，風不透入，則火不能燃，難以施力，或晴久則太燥雨，久則濕蒸皆足，致此謂之
<mark id="menliang">悶亮</mark>
，設此可以救急，仍須另開
<mark id="tongfengdong">通風</mark>
。
曰
<mark id="liangzi">亮子</mark>
：以鐵爲之，如鐙盞碟而大，可盛油半觔，其柄長五六寸，柄有鉤，另有鐵棍長尺，末爲眼，以受盞鉤，上仍有鉤，可掛於套頭上。棉花搓條爲捻，計每丁四五人，用亮子一照。
曰
<mark id="long">竜</mark>
：或竹、或木，長自八尺，以至一丈六尺，虛其中，徑四五寸，另有棍，或木、或鐵，如其長，剪皮爲墊，綴棍末，用以攝水。上行每竜、每班用丁一名，換手一名，計竜一條，每日三班。共用丁六名，每一竜爲一閘，每閘視水多寡，排竜若干，深可五六十閘，横可十三、四排，過此則難施。
<h3>鑛第四</h3>
盤町、賁古之銀藪也。朱提八兩爲流，直一千五百八十，他銀一流直千，《後魏書》：驪山有銀鑛，二石得銀七兩，白登山亦有銀鑛，八石得銀七兩。鑛之高下，見矣。
滇銅以
<mark id="liu">溜</mark>
稱鑛，一百觔得銅十觔爲一溜，不須煅者曰
<mark id="yihuo">一火</mark>
成銅，自一次以至八九次曰幾火、幾罩。
銀以
<mark id="peizi">胚子</mark>
稱，鑛一觔得銀一分爲一分胚子。卽可入罩曰
<mark id="zhakuang">炸鑛</mark>
，先入鑪並成鎌條而後
<mark id="xiazhao">下罩</mark>
曰
<mark id="dahuokuang">大火鑛</mark>
。罩之渣曰
<mark id="dimu">底母</mark>
，捲而成塊曰
<mark id="youtuan">鈾團</mark>
。費之輕重，工之多寡，金之上下，皆視此。故記鑛。
曰銅鑛：凡數十種。
<mark id="zijin">紫金</mark>
爲上，加有紅暈者曰
<mark id="huoliyan">火裏燄</mark>
，兼有藍暈者曰
<mark id="laoyaling">老鴉翎</mark>
，成分在五溜以上。曰
<mark id="madou">馬豆子</mark>
，成分高可七八溜而斷不成堂；曰
<mark id="huangjinbo">黃金箔</mark>
：易有水而最悠久；曰
<mark id="shengtong">生銅</mark>
，卽
<mark id="zirantong">自然銅</mark>
也。改煎攙入能長成分大塊可作器皿。
曰銀鑛凡數十種：
<mark id="molü">墨碌</mark>
爲上，
<mark id="yansha">鹽沙</mark>
次之，有一兩至七八兩胚子。
<mark id="qiaomian">荍麪黃</mark>
、
<mark id="huobingsu">火稟酥</mark>
又次之，皆炸鑛也。
曰
<mark id="lian">鎌</mark>
鑛，卽黑鉛也。曰
<mark id="mingkuang">明鑛</mark>
。有
<mark id="dahua">大花</mark>
、
<mark id="xihua">細花</mark>
、
<mark id="pichai">劈柴</mark>
之別，不過數分胚子。
曰
<mark id="tonggaiyin">銅蓋銀</mark>
：黑鑛起鹽沙，或發亮，皆有銀。先入大鑪，煎出似鐵非鐵，次入推鑪，卽分金鑪，推去鎌臊，末入小鑪，揭成銅。其鎌下罩出銀。
曰
<mark id="yingaitong">銀蓋銅</mark>
：鑛色带綠，或夾馬牙者，皆有銅。罩中撥出渣臊，入大鑪煎出鎌水，所剩之渣臊，上窑煅煉幾次，入銅鑪成銅。
曰
<mark id="qian">鉛</mark>
：卽白鉛也。用瓦罐煉成。聞其中亦有銀，跤趾人知取之之法，而內地不能也。
<h3>
    <mark id="luzi">鑪</mark>
    第五
</h3>
金得火而流鑠之，范之智者，創而巧者述也。黃土金之父，故鑪、罩以土爲之，土生而火洩，則質柔而變化矣。其製成而不可易，故記鑪。
凡鑪以土砌築，底長方，廣二尺餘，厚尺餘，旁殺漸上，至頂而圓，高可八尺，空其中，曰
<mark id="zengzi">甑子</mark>
。面墙上爲門，以進炭，鑛下爲門，曰
<mark id="jinmen">金門</mark>
，仍用土封，至潑鑪時抬開。近底有竅，時開閉，以出
<mark id="sao">臊</mark>
。後墙有穴，以受風，銅鑪風穴上另有一穴，以看後火。銀鑪內底平，銅鑪內底如鍋形。
凡起鑪，初用膠泥和鹽，於鑪甑內周圍抿實，曰
<mark id="tanglu">搪鑪</mark>
。次用碎炭火，鋪底烘燒，曰
<mark id="shaowozi">燒窩子</mark>
。約一二時，再用柱炭豎裝，令滿扯箱鼓風，俟其火燄上透，鑛炭均勻，源源輪進，鑪內風穴上，鑛炭融結成一條如橋，衡通鑪皆紅，此條獨黑，曰
<mark id="zuizi">嘴子</mark>
。看後火卽看此。
<mark id="chexiang">扯箱</mark>
用三人，每時一換，曰換手。用力宜勻，太猛則嘴子紅而掉，太慢則火力不到之處，鑪不能化，膠粘於墙，曰
<mark id="shengpang">生膀</mark>
。每六時爲一班，銅鑪二班，曰
<mark id="duishihuo">對時火</mark>
、三班曰
<mark id="dingguaihuo">丁拐火</mark>
、四班曰
<mark id="liangduishihuo">兩對時火</mark>
、六班曰
<mark id="ersihuo">二四火</mark>
。
<mark id="polu">潑鑪</mark>
則開金門，用爬先出浮炭
<mark id="zha">渣子</mark>
，次揭
<mark id="bingtong">冰銅</mark>
。（一冷卽碎，故曰冰，亦曰賓銅。）次用鐵條攪
<mark id="zhi">汁</mark>
，撥盡渣子，曰
<mark id="kaimian">開面</mark>
。次
<mark id="jie">揭</mark>
<mark id="yuantong">圓銅</mark>
，（揭銅或用水、或用泥漿、或用米湯，視鑛性所宜）。
銅鑪無過六班，鑪火不順，鑛臊結成一塊，曰
<mark id="taiheshangtou">擡和尙頭</mark>
。酌合不宜時，有之。金門忽碎，鑛汁飛濺，曰
<mark id="fangpaozhang">放爆張</mark>
。每致傷人，韋不常有。鉛鑛搪鑪、燒窩皆同，而
<mark id="chehuo">扯火</mark>
緊慢任便，
<mark id="fangsao">放臊</mark>
一次，放鉛一次，可至七八十班，至煉銀罩渣子，亦只一二班。
<h3>鑪之器第六</h3>
曰
<mark id="fengxiang">風箱</mark>
：大木而空其中，形圓，口徑一尺三四五寸，長一丈二三尺，每箱每班用三人，設無整木，亦可以板箍用，然風力究遜。亦有小者，一人可扯。
曰
<mark id="jian">檢</mark>
：鐵木皆有，用以上鑛炭。
曰
<mark id="botiao">撥條</mark>
，亦曰
<mark id="chong">撞</mark>
（去声），長八九尺，木柄一尺，潑銅鑪後，用以敲鑪墙凝結之渣臊，銀罩則横屈其末，約一尺用以
<mark id="gansao">趕臊</mark>
。
曰
<mark id="tieqian">鐵箝</mark>
：
<mark id="jie">揭銅</mark>
所用。
曰
<mark id="mupa">木爬</mark>
：形方横，長一尺，高五六寸，厚寸餘。柄長一丈，銅鑪用，起冰銅，須用新木，不用乾木。
曰
<mark id="boji">簸箕</mark>
：洗鑛所用。
<h3>
    <mark id="zhaozi">罩</mark>
    第七
</h3>
煉銀曰罩，出銀謂之一
<mark id="chi">池</mark>
，凡罩要需爲老灰也。故記罩。
小曰
<mark id="duanmuzhao">𧎚蟇罩</mark>
：形似之。下爲土臺，長三四尺，横尺餘四，周土墙，高尺許頂如魚背，面上有口，以透火，下有口不封，以看火，候鋪炭，於底置鎌其中，炭在
<mark id="shatiao">沙條</mark>
上，煉約對時許，銀浮於罩口內，用鐵器水浸蓋之，卽凝成片渣，沉灰底，卽
<mark id="dimu">底母</mark>
也。出銀後，卽折毀另打。
大曰
<mark id="qixingzhao">七星罩</mark>
：形如墓，又曰
<mark id="mumenzhao">墓門罩</mark>
。下亦土台，長五六尺，横二尺四，周土墙，頂圓有七孔，以透火，因曰七星罩。前高二尺，上口添炭，下口爲金門，土板封之，後以次而殺。鋪灰於底，置鑛於上，攙以鎌炭，在沙條之上，約二時，開
<mark id="jinmen">金門</mark>
，用鐵條
<mark id="gansao">趕臊</mark>
一次，仍封之。或一對時、或兩對時，銀亦出於罩口內，出銀後，添入鑛鎌，隨出銀、隨添鑛，可經累月，須俟損裂，再行打造，故又曰
<mark id="wannianzhao">萬年罩</mark>
。
<h3>用第八</h3>
鑛之初開，但資油米耳。或不可開之處，而游民集衆，冒禁諭之則嚚，逐之則頑，但於四面要隘絕其所資，雖十萬之衆，不旬日而解散矣。欲聚丁，必儲物，軍行糧從兹爲至急。故記用。
曰米：口食必需不能一日缺，硐、鑪沙丁，晝夜不息，饑則便食，不以頓數，每丁日一倉升計，聚有萬衆，食費百石。
曰油：硐中昏黑，非鐙不能行走，每
<mark id="liangzi">鐙</mark>
一照，用油八兩，每丁四人，用鐙一掛。
曰炭：廠之旣成，煎鑪、煅窯，用數動以鉅萬。銅廠每鑪，每鑛一千觔，用炭一千觔外不等。每煅窯，每次如鑛一萬觔，用炭二三千觔不等。銀廠每鑪六時，用炭六七百觔不等。每罩對時，用炭三四百觔不等。枯樹之炭火，力得半，經水之炭，噴熖不周。銀廠下罩，必用木炭，煎鑪亦可用煤。銅廠煅窯，攙用柴枝、樹根，煎鑪亦用煉炭。煤有二種，辦之以檈銀。檈質重，僅可用於銀鑪，銅檈質輕，方可用於銅鑪。法先將煤煉淨，土窯火煅成塊，再敲碎用，火力倍於木炭，攙用專用，亦辦鑛性稀乾，宜與不宜，僅知滇之宣威、祿勸，川之會理有之。
曰
<mark id="xiangmu">鑲木</mark>
：山
<mark id="wolu">窩路</mark>
，資以撐拄，上頭下脚，横長二三尺，左右兩柱。曰走馬鑲：隔尺以內。曰
<mark id="cunbuxiang">寸步鑲</mark>
。
曰鐵：硐用之
<mark id="chui">椎</mark>
<mark id="jian">尖</mark>
，鑪用之
<mark id="qian">箝</mark>
，皆鐵器。而
<mark id="jian">尖子</mark>
用鈍，卽須另煅，謂之煊尖，故硐丁半能煅。
曰水：日用之外，洗鑛
<mark id="polu">潑鑪</mark>
。
曰鹽：日用之外，和泥
<mark id="tanglu">搪鑪</mark>
。
曰
<mark id="geda">疙瘩</mark>
：卽樹根。銅廠煅鑛，窯內炭只引火，重在柴枝樹根，取其煙氣薰蒸，不在火力，若積久枯乾卽無用。故凡銅鑛之須煅者，不能趕火，半坐柴枝之悞耳。
<h3>丁第九</h3>
打廠之人名曰
<mark id="shading">砂丁</mark>
。凡廠衰旺，視丁衆寡，來如潮湧，去如星散。機之將旺麾之不去，勢之將衰，招之不來，故廠不慮鑛乏，但恐丁散。合夥開硐，謂之石分從來稱也，雇力稱硐户曰鍋頭，硐戸稱雇力曰弟兄。雇力名目亦多不同，故記丁。
曰
<mark id="guanshi">管事</mark>
：經管工本，置辦油米一切什物。
曰
<mark id="guishu">櫃書</mark>
，亦曰監班書記：獲鑛方雇，每硐一人，旺硐或有正副，每日某某，買鑛若，干其價若干，登記帳簿，開呈報單。
曰
<mark id="xiangtou">鑲頭</mark>
：每硐一人，辨察
<mark id="xuanyin">檈引</mark>
，視驗
<mark id="huangse">塃色</mark>
，調撥
<mark id="zhuishou">搥手</mark>
，指示所向。
<mark id="songhuang">鬆塃</mark>
則支設
<mark id="xiang">鑲木</mark>
，
<mark id="menliang">悶亮</mark>
則安排
<mark id="fenggui">風櫃</mark>
，有水則指示安
<mark id="long">竜</mark>
，得鑛則覈定賣價。凡初開硐先招鑲頭，如得其人硐必成效。
曰
<mark id="lingban">領班</mark>
：專督衆丁、硐中活計，每尖每班一人，兼幫鑲頭支設鑲木。
曰
<mark id="zhuishou">搥手</mark>
：專司持搥，每尖每班一人掛尖、一人持搥，隨時互易，稱爲
<mark id="shuanghuanshou">雙換手</mark>
，選以年力壯健。
曰
<mark id="beihuang">背塃</mark>
：每尖每班無定人，硐淺硤硬，則用人少，硐深鑛大則用人多
曰
<mark id="qinshen">清身</mark>
：常時並無辛工，得鑛共分餘利。
曰
<mark id="yuehuo">月活</mark>
：不論有鑛無鑛，月得雇價。
曰
<mark id="lutou">鑪頭</mark>
：熟識鑛性，諳練配煎，守視火候，無論銀銅鑪戸之虧成，在其掌握。硐之要在鑲頭，鑪之要在鑪頭。
曰
<mark id="caopihuo">草皮活</mark>
：硐之外雜事皆係
<mark id="yuehuo">月活</mark>
。
<h3>役第十</h3>
《周禮》丱人，府二人，史二人，胥四人，徒四十人。設官則役隨之，數則視其丱之盈虛，而損益焉。俗謂官不可以騶，從視丱司。丱者以役胥，爲指臂，且爲心腹矣。衆至千百，卽設千百，夫游徼嗇夫有街市而無廢。故記役。
曰書記：卽胥吏，銅廠曰
<mark id="jingshu">經書</mark>
、淸書，掌銅銀收支存運之數。銀廠曰
<mark id="keshu">課書</mark>
，掌銀課收支存解之數，均承行諭帖吿示按月造送冊報隨時稟承事件人須心地明白算法精熟務宜由暑派輪不可任廠保舉。
曰巡役：銅廠以估色爲重，催炭次之，銀廠生課以坐硐爲重，熟課以察罩爲重。至若察私，並資勤幹辦其勞逸，均其甘苦。
曰
<mark id="kezhang1">課長</mark>
：天平與秤，庫櫃鎖鑰，均其專管。銅廠掌支彂工本、收運銅觔，銀廠掌收鏨課。欵一切銀錢出納，均經其手，閒有委辦事者，通廠尊之。選以謹厚爲先，才爲次。
曰
<mark id="kezhang2">客長</mark>
：分漢、回，旺廠並分省，而以一人總領之，掌平通廠之訟，必須公正老成，爲衆悅服，方能息事，化大爲小，用非其人，實生厲階，此役最要，而銀廠尤重。
曰
<mark id="tanzhang">炭長</mark>
：銀廠有可不設，銅廠則保舉炭戸，領放工本，不必家道殷實，而以有山塲牲畜爲要。
曰
<mark id="luzhang">鑪長</mark>
：銅廠有可不設，銀廠課欵攸關，此役爲要。
曰
<mark id="jiezhang">街長</mark>
：掌平物之價，貿易賖欠、債負之事。
曰
<mark id="zongxiang">總鑲</mark>
，亦曰
<mark id="zonggong">總工</mark>
：銀廠有之，任與硐長畧同，選宜熟悉檈引、塃色、硤道、鑛質。
曰
<mark id="dongzhang">硐長</mark>
：掌各硐之務，凡硐之應開與否，及鄰硐穿通或爭尖奪底，均委其入硐察勘。
曰練役：掌緝捕盜賊。
曰壯練：銅廠有可不設，銀廠人至萬外，必須招募。課賴護解地資弹壓。
<h3>規第十一</h3>
官之所奉者，例也，民之所信者，規也。例所不載，規則至悉，相沿相習，實可久之。經矣定於初開時易，改於旣旺後難，無礙田園、廬墓，勘有引苗者，皆准開採，例如是而已。不立規模而從事，狐裘蒙葺，其誰適從。故記規。
曰
<mark id="baocheng">報呈</mark>
：凡擇有可開之地，具報官房，委
<mark id="dongzhang">硐長</mark>
勘明，距某硐若干丈，並不干礙，給予
<mark id="mupai">木牌</mark>
，方准择日破土。
曰
<mark id="danfen">石（俗讀作擔）分</mark>
：數人
<mark id="hehuo">夥辦</mark>
一硐，股分亦有大小，廠所首需油米，故記石而折銀焉。退出添入，或相承頂令，其明立合同，後卽無事。
曰
<mark id="taojian">討尖</mark>
：就人之硐分開
<mark id="wolu">窩路</mark>
，卽
<mark id="kejian">客尖</mark>
也。本硐願放亦令明立放約討約各頭人居閒得鑛之後，抽收
<mark id="dongfen">硐分</mark>
，或二八、或一九，客尖亦有獨辦、夥辦之不同。
曰
<mark id="hongzhang">洪帳</mark>
：有贏利之謂也。賣獲鑛價，除去工本，又抽
<mark id="gongfei">公費</mark>
，一曰
<mark id="shen">神</mark>
，廟祀及香資也、一曰
<mark id="gongfei">公</mark>
，以備差費也、一曰
<mark id="shan">山</mark>
，山主之租也、一曰
<mark id="shuifen">水</mark>
，或分用農田溝水也，若係官山無此二項，或倂入公件，餘則就原夥石分而分之。
曰
<mark id="feidong">廢硐</mark>
：
<mark id="huofang">伙房</mark>
無人，竈不起火，准其報明官房，委勘屬實，給予
<mark id="mupai">木牌</mark>
，插立硐口。俟二三個月後，無人來認，方准別人接辦，其或出措工木及，有事故者，報明亦准展限一二個月。
<mark id="feijian">廢尖</mark>
如之。
曰
<mark id="zhifen">支分</mark>
：凡硐
<mark id="guanshi">管事</mark>
管鑲頭、
<mark id="xiangtou">鑲頭</mark>
管領班、
<mark id="lingban">領班</mark>
管衆丁，遞相約束，人雖衆不亂。算找雇價曰
<mark id="fen2">𠚼</mark>
，預支雇價曰
<mark id="zhi2">支</mark>
，皆以三節、端午爲小，中秋、年終爲大。
<mark id="zouchang">走廠</mark>
之人，牽以此時來廠大旺，則聞風隨時雲集，平廠一經過期，便難招募也。
曰
<mark id="huopiao">火票</mark>
：凡鑪起火，必請
<mark id="yinpiao">印票</mark>
，
<mark id="polu">潑鑪</mark>
時遣役看守，銅則登記圓數
<mark id="shuke">熟課</mark>
，銀廠則押交原出銀餠，以便上手
<mark id="zanke">鏨課</mark>
。
曰
<mark id="chachong">察充</mark>
：
<mark id="shengke">生課</mark>
銀廠定限時刻，出鑛不准參差，並不准不賣。如此鑛、鑪户還價一兩不賣者，逾時卽令硐戸加價一二銖上課。
曰
<mark id="dadingzi">打頂子</mark>
：凡兩硐對面攻通，中設圓木或石，尖頭折囘，各走各路，或此硐之尖前行，而彼硐攻通在後，則關後通之尖，以讓先行之尖，或此硐直行，而彼硐横通，則設木爲記，准其借路行走，抑或由篷上底下分路交行。有鑛之硐遇此等事，最宜委勘公斷，旣無爭奪，卽無滋鬧，卽或兩硐共得一堂鑛，雙尖並行，中留尺餘，以爲界埂。俟鑛打完再取此鑛，平分。
<h3>禁第十二</h3>
物無主，則必爭，況聚千萬，烏合之衆，令之不行，禁之不止，則斧鑿強於耰鋤矣。申嚴號令，法宜約而豫。故記禁。
曰
<mark id="zhengjian">爭尖</mark>
<mark id="duodi">奪底</mark>
：兩硐相通並取一鑛曰爭尖。此硐在上而彼硐從下截之曰奪底。廠所常有之事也。禁之於始卽無效尤。
曰執持凶器：一察於丁衆進廠之時，一嚴其鐵匠打造之罰。
曰
<mark id="shaoxiangjiemeng">燒香結盟</mark>
：諺曰
<mark id="wuxiang">“無香不成廠”</mark>
。或結黨而後入，或遇事而相邀，其分也，爭爲雄長，其合也，必至挾持虺，而摧之決無爲蛇之患。
<h3>患第十三</h3>
利之所在，患卽生焉。天地秘藏，不容攜取示之，以僞乃誘之也。藏之以水，乃費之也。下穹黃壚，而無風，則有悶塞之患。硐老崩覆，患斯大矣。濟以人力，是爲預防。故記患。
曰
<mark id="bufenzhi">不分汁</mark>
：有眞有𧸛物之情也，此其膺焉者耳瓜熟蔕落物之時也，否則其未熟者耳，鑛有稀稠之性，配合不宜亦不分汁，訪求老匠多方
<mark id="peiduan">配煅</mark>
，閒有成效者。
曰
<mark id="menliang">悶亮</mark>
：初開之硐，
<mark id="wolu">窩路</mark>
獨進，風不能入，火遂不燃，必須另開硐口，俾其窩路交通，名曰
<mark id="tongfeng">通風</mark>
，兼置
<mark id="fenggui">風櫃</mark>
，扇風進內，暫可救急，年久之硐，窩路深遠，亢旱則陽氣燥烈，久兩則陰風濕蒸皆有，此患待交節後，爲期不過數旬。
曰
<mark id="youshui">有水</mark>
：外而入者爲
<mark id="yangshui">陽水</mark>
，或近箐澗，或逼江河，無法可治之矣。
內而生者爲
<mark id="yinshui">陰水</mark>
，金水相生，子母之義。有水之鑛，成分方高，小則皮袋提背，大則安
<mark id="long">竜</mark>
遞
<mark id="che">扯</mark>
。然竜至十餘架後，養丁多費每致不敷工本。得能擇地開辦
<mark id="xiedong">水洩𥕢硐</mark>
，方爲久遠之計。
曰
<mark id="gaibei">蓋被</mark>
：初開之時不爲立規，硐如篩眼，一經得鑛，競相爭取，旣虞滋事。硬硤窩路尙自無妨，若是鬆塃，勢必覆壓矣。
<h3>忌語第十四</h3>
禁忌惟商賈獨嚴懼其讖也。小說家謂太歲如塊，無見而聰，故上工尤戒之語，爲吉祥豊豫之象。故記語忌。
封謂之
<mark id="feng">豐</mark>
，忌鑛之封也。
鐙謂之
<mark id="liangzi">亮子</mark>
，油捻謂之
<mark id="lianghua">亮花</mark>
。
土謂之
<mark id="huang">塃</mark>
，忌音同吐也。
石謂之
<mark id="xia">硤</mark>
，忌音同失也。
夢謂之
<mark id="hunji">混忌</mark>
，夢爲虛境也，孟牲亦稱爲混。
好謂之
<mark id="che">徹</mark>
，忌音同耗也。
<h3>物異第十五</h3>
兩金尙矣，錢之飛，銀之變，志紀非盡誕也。南中銀窟劉禅時化爲銅，古有之矣。盛衰有象，爲之朕耳，靈山聖火，安知非金銀氣，達霄漢耶，干寶有婢伏棺再生。硐中之骸殆，未知死。或曰寶氣所育，枯骨不杇，游魂爲變，亦觸生氣而然。故記事異。
曰
<mark id="shanhong">山吼</mark>
：在山內聲如殷雷，在空中聲如羣蜂，由內而出者頓衰，由外而入者必旺。
曰
<mark id="kuanghuo">鑛火</mark>
：月明静夜方出，如人持炬，若近若遠，忽分忽合，多在對山或中隔河。
曰
<mark id="ganjizi">乾𪊍子</mark>
：相傳殁於硐內，屍不出硐，倚在鑲木之閒，年深月久，肉消而皮，著骨不杇，亦不仆。後人經過，其前能伸手向討烟吃與之，吃畢仍遞烟筒還人，祇不能言耳。
<h3>祭第十六</h3>
有益於民則祀之，鑛龍之祠，列於祀典，疆吏春秋，奉牲幣焉。地不愛寶，非神胡靈報，賽以度人心盡，而地示應矣。瘴癘時作，游魂無依，招魂從俗，亦曰歸厚。故記祭。
曰
<mark id="shan">山</mark>
：卽
<mark id="kuangshen">鑛神</mark>
也。爲壇而祭，以二八月，祝帛太牢，凡各頭，人及硐鑪，管事皆頒胙。
曰
<mark id="xiyue">西嶽</mark>
，有廟。
曰
<mark id="niangniang">金火娘娘</mark>
，有廟。祭皆與山同。
曰
<mark id="caishen">財神</mark>
：每月初二十六日，牙祭用三牲。
曰
<mark id="zhongyuanhui">中元會</mark>
：建醮放燄口。
曰會館：直省不同，各祀其土神。
<p>
    <a href="../othertexts.html">Zurück zu OtherTexts</a></p>
</body>
</html> 
