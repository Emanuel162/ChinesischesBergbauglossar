<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Gejiu Mining Area - Mengzi Gazetteer</title>
    <link rel="stylesheet" href="../../css/otherTexts/othertexts.css">
</head>
<body>
<h2>Untitled description of the Gejiu mining area in the Mengzi gazetteer of 1712</h2>

<h3><p>Mengzi xianzhi 蒙自縣志 (Kangxi 康熙 edition), commissioned by Han Sanyi 韓三異, compiled by Zhang Diangui 張殿桂,
    orig. imprint 1712. Repr in Repr in Nanjing tushuguan 南京圖書館, ed. Nanjign tushuguan cang xijian fangzhi congkan
    南京圖書館藏稀見方志叢刊, vol. 169, 151-157. Beijing: Guojia tushuguan chubanshe, 2012.</p>

    <p>Also in, GJTSJC, Zhifang dian 職方典, juan 1474, 41-43. Mengzi xianzhi 蒙自縣志 (Qianlong 乾隆 edition).
        Commissioned and compiled by Li Kun 李焜. Orig. manuscript 1791. Digitized in “Zhongguo fangzhiku.” Juan 3:
        “Changwu” 厰務, 30a-33a.Xu Mengzi xianzhi 續蒙自縣志 (Xuantong 宣統 ed.). Anonymous. Digitized in “Zhongguo
        fangzhiku” 中國方志庫, juan 3, 54-55.</p></h3>

<p>Note: Interpunctuation and paragraphs are my addition.</p>

<p>
    個舊為蒙自一鄉，户皆編甲，居皆瓦舍。商賈貿易者十有八九，土著無幾。其俗尚淳，奸宄不能𨼆匿，易於訓治。越三十餘里，即芭蕉箐也。山勢峻峭，雲務連綿，其氣象若興，其礦土似多，倘地髙而曠，深皆為水淹，即有開採者，亦不能洩，其水之流，其如礦上何。雖今茲行厰，而人烟稀疏，尚不致十分刁頑。再進六七里許，龍樹一帶，舊係荒山，並無村落，初因方連硐興旺，四方來探者，不下數萬人。楚居其七，江右居其三，山陝次之，别省又次之。然硐口繁多，匪類易藏，每遇一事，衆口嘵嘵，非鳴鑼聚衆，即結黨行兇，打架之風時時恒有。司厰務者，亦三令五申，諄諄勸諭，嚴加責懲，示以刑威，而愚頑之人，尚有不知警者，總由叢雜之故。况居舍數千家，盡茅屋，難以瓦蓋，每遇冬春之交，雨少風烈，易於火災，人皆朿手無策。設立厰委以抽課，設立練役以廵警。</p>

<p>三厰皆開採之地。個舊錫勝於銀，然硐口多不相連。
    <mark id="chaojian">抄尖</mark>
    盜礦之風不恒有。芭蕉箐硐口無幾，尚知安分。若龍樹硐口繁多，開採叢雜。雖地外之井口不皆相連，而硐內之
    <mark id="wolu">窩路</mark>
    常常相通，上下皆硐，或彼硐通於此硐，或此洞通於彼通，無論獲礦藏於硐内者，間被隣盜去，即未獲礦之硐，微有引線而隣聞之，往往
    <mark id="jianyin">抄尖</mark>
    <mark id="duodi">奪底</mark>
    ，嘵嘵不休不寧。惟是硐口亟需，莫甚於風，無風即硐内有礦，亦不能運於硐外。是以有「
    <mark id="jiefeng">借風</mark>
    」之說。竊見某硐借風某硐，冩立合同，以為確証。迨後某硐獲礦，而通風之某硐，見礦生計，因而需索，因而阻風，遂至彼此訐告，争訟無已。
</p>

<p>更有甚者，開採年久，硐中大半空虚，鑲本不堅，一經大雨下浸，或弟兄伏死於硐中，或將弟兄壓傷待斃。如遇阻風、奪尖，而無知
    <mark id="xiangtou">鑲頭</mark>
    誣借人命妄揑。有礦之旺硐，致令鍋頭，不得撒手，或舊日廢硐，久不開挖，或有新人採取，一經獲礦，而厰棍恃强，冐認舊時鍋頭，勒令米分品礦，以致屢控。見行嚴禁，或别硐窩路久已廢棄，與相連之某硐，某硐毫無干涉，間有某硐需此廢落礶荒，又有某硐亦需此廢路礶荒然被，此皆認為已廢之窩路，往往借風，生波揑假為真，誣䧟隣洞，礶荒堆塞自己窩路，遂致争訟。此厰務之大慨也。
</p>

<p>開一硐口，有十石
    <mark id="mifen">米分</mark>
    分做者，有三十石米米分做者，或數十人同供一硐，或六七十人同供一硐。發油米者名為鍋頭，攬洞者名為讓頭，洞中窩路用木鑲之，恐有墜塌之患，故名鑲頭。挖土開荒者，名爲
    <mark id="xiongdi">弟兄</mark>
    ，其硐内或間一、二尖，或開四、五尖，或一尖獲礦，而傍尖皆未獲礦。鍋頭同供者，亦同分之。鑲頭僅獲礦之尖，得與其列，傍尖之鑲頭，不得通而問焉。如同硐鍋頭，不在此尖内，亦不能分此礦。至於
    <mark id="pinkuang">品礦</mark>
    數目，每十桶，鑲頭一分，弟兄四分，鍋頭五分，鍋頭又於五分之内，按米分均分，此採洞定例也。
</p>

<p>
    然天財地寶，豈能恒有？間嘗開洞數萬人，而徼倖獲礦不過三五家。往往借債負欠，消耗硐内，固鍋頭之累也。甚而鑲頭頼洞飬身，每架言虚引，竦動鍋頭，全不思油米之艱難，任意濫费抑，又可慨也夫。</p>
<a href="../othertexts.html">Zurück zu OtherTexts</a>
</body>
</html>
